<?xml version='1.0' encoding='Windows-1251'?>
<FictionBook xmlns:xlink='http://www.w3.org/1999/xlink' xmlns='http://www.gribuser.ru/xml/fictionbook/2.0'>
<description>
<title-info>
<genre>Фентезі</genre>
<author>
<first-name>Толкін Джон Роналд Руел</first-name>
<middle-name></middle-name>
<last-name></last-name>
</author>
<book-title>Володар Перснів. Дві Вежі</book-title>
<from>Взято з javalibre.com.ua</from>
</title-info>
</description><body xmlns:fb='http://www.gribuser.ru/xml/fictionbook/2.0' xmlns:xlink='http://www.w3.org/1999/xlink'>
		<section><p>Джон Роналд Руел Толкін</p>
<p>
Володар Перснів #2<br />
Дві Вежі</p>
<p>
© J.R.R. Tolkien, The Lord of the Rings: Two Towers, 1954.<br />
© А.В. Немірова (переклад з англійської), 2003.</p>
<p>
Розділ 1 ПРОЩАННЯ З БОРОМИРОМ</p>
<p>
<br />
У гобітів  легка хода,  і навіть Слідопитові важко  відшукати їхні  сліди; однак<br />
неподалік від  вершини  пагорба  стежку  перетинав струмок, і  на  вогкій  землі<br />
Арагорн нарешті вгледів те, що шукав.</p>
<p>
«Я вірно збагнув, — подумав він. — Фродо  піднявся на верхівку. Хотілося  б мені<br />
знати, що саме він звідти побачив? А потім тією ж дорогою спустився…»</p>
<p>
Арагорн  завагався:  часу він мав обмаль, але варто було оглянути  місцевість. І<br />
він пішов  по вищербленій бруківці, по стертих сходинках до Сторожового Поста, а<br />
там  присів на Караульне Крісло та з  височини  подивився на світ. Сонце світило<br />
тьмяно,  земля далеко внизу була вкрита імлою. Арагорн  озирнувся  на всі чотири<br />
боки  виднокругу й  не  побачив нічого,  крім  віддалених  гір,  та десь  далеко<br />
виписував повільно у повітрі широкі кола величезний птах, схожий на орла.</p>
<p>
Якийсь заколот зчинився на західному березі  Ріки.  Гучно засурмив ріг,  і  його<br />
поклик,  підхоплений гірською луною,  полинув по ущелинах,  здолавши навіть грім<br />
водоспадів. Арагорн насторожився: він із жахом впізнав хрипке ревіння орків.</p>
<p>
— Ріг Боромира! Він кличе на допомогу! Слідопит зістрибнув  з Караульного Крісла<br />
та стрімголов метнувся униз стежкою.</p>
<p>
— Горе мені! Що б я нині не робив — усе не вдається… Ось і Сема ніде не видно…</p>
<p>
Дикий лемент орків  перейшов у пронизливе верещання. Голос рога  з кожною  миттю<br />
слабшав, задихався.</p>
<p>
— Еленділ! — вигукнув Арагорн, вихоплюючи меча, і кинувся до лісу. Але крики вже<br />
відступали, віддалялись, згасали… [5]</p>
<p>
На широкій галявині, десь за милю до Причальної Бухти, Арагорн знайшов Боромира.<br />
Лицар Гондору  напівлежав піц розложистим деревом,  неначе  відпочивав;  у  його<br />
широкі груди вп'ялися чорні  стріли. Він усе ще стискав свій меч, але клинок був<br />
переламаний, а  розбитий навпіл  ріг впав на  землю. Навколо були розкидані тіла<br />
порубаних орків.</p>
<p>
Арагорн став  на коліна, торкнувся руки Боромира. Поранений трохи  розплющив очі<br />
та промовив пошепки, з останніх сил долаючи слабкість:</p>
<p>
— Ганьба мені… Я хотів відібрати. Персня у Фродо… Тепер мій борг сплачено…</p>
<p>
Боромир подивився  на  трупи ворогів: щонайменше  дві дюжини повбивав він  своєю<br />
рукою.</p>
<p>
- Їх зв'язали, повели… Гобіти в полоні. Живі, але в полоні…</p>
<p>
Він знесилено опустив обважнілі повіки.</p>
<p>
— Прощавай, Арагорне. Йди до Мінас-Тіріта, врятуй мою землю. Я програв…</p>
<p>
— Ні! — сказав  Арагорн. —  Ти переміг,  Боромире.  Не кожному судилося одержати<br />
таку перемогу. Мінас-Тіріт не загине!</p>
<p>
Він нахилився й поцілував чоло друга, що вже холонуло. Боромир ледь посміхнувся.</p>
<p>
— Тепер скажи, куди пішли орки? Кого вони схопили? Але Боромир уже нічого не міг<br />
йому відповісти.</p>
<p>
Леголас та  Гімлі  безшумно спускалися з  західного схилу Амон-Ведара, ховаючись<br />
поза стовбурами дерев. Гімлі тримав напоготові сокиру, Леголас — гострий стилет:<br />
стріл у сагайдаку в нього вже бракувало.</p>
<p>
З галявини лунав голос Арагорна, що дивно змінився.</p>
<p>
— Горе,  горе!  Навіщо Гандальф  довірив  мені  загін!  Що ж  робити, що робити?<br />
Боромирові обіцяв я йти до Мінас-Тіріта, та й душа моя рветься туди. А що буде з<br />
Перснем, що — з його Хранителем?</p>
<p>
Друзі обережно  розсунули гілля ліщини, вийшли на галявину і  застигли, вражені:<br />
сльози  текли  по  обличчю Арагорна;  сам цього  не  помічаючи, він  все міцніше<br />
стискав нерухому руку Боромира.</p>
<p>
— Горе нам! — тихо  сказав Леголас,  наблизившись  до  Арагорна. — Ми  розігнали<br />
погань і немало їх поклали,  але бачу, що тут ми були потрібніші. На заклик рога<br />
одразу  [6]  ж повернули назад,  але  все  ж  таки  запізнились…  Ти  поранений,<br />
Арагорне?</p>
<p>
— Цілий. Мене тут не було. Боромир загинув, захищаючи гобітів, а я був далеко…</p>
<p>
— Захищаючи гобітів? — здивувався Гімлі. — Де ж вони, в такому разі? Де Фродо?</p>
<p>
— Не знаю, — стомлено відгукнувся Арагорн. — Боромир встиг  сказати,  що гобітів<br />
повели орки. Я доручив  Боромирові наглядати за  Меррі та Піном,  а про Фродо  й<br />
Сема не знаю. Спершу я не здогадався спитати, а потім було запізно. Все, за що б<br />
я нині не брався, погано закінчується… Як нам тепер бути?</p>
<p>
— Перш за  все поховати полеглого в бою, — сказав  Леголас. — Не личить залишати<br />
героя серед падла.</p>
<p>
— Тільки швидше, — додав Гімлі, - Боромир сам не схотів би нас затримувати. Як є<br />
ще надія, що гобіти живі, треба їх рятувати!</p>
<p>
— Таж ми не знаємо, чи з ними Хранитель Персня, — сказав Арагорн. — Отже, кинути<br />
його? Чи навпаки — йти за ним?</p>
<p>
— Спочатку віддамо останню  шану, — не поступався Леголас. — Глибоку могилу  нам<br />
немає чим викопати. Але можна скласти курган. Назносимо каміння…</p>
<p>
— Тривала й важка праця, — заперечив Гімлі. — Каміння довелося б носити з берега<br />
ріки.</p>
<p>
— Віддамо Боромира  хвилям Андуїну, —  вирішив Арагорн. — Так хоча б кістки його<br />
знайдуть спокій…</p>
<p>
Поспіхом обшукали орків, покидали до купи шаблі, шоломи та щити, що зім'ялись та<br />
подекуди луснули.</p>
<p>
— Дивіться,  що  я знайшов! —  вигукнув Арагорн.  З-під зброї вбивць  він  витяг<br />
двійко  ножів  у вигляді  вузьких листків з  червоно-золотим візерунком; тут  же<br />
знайшлися й піхви, оздоблені дрібними самоцвітами.</p>
<p>
— Орки такими не користуються. Це кинджали  гобітів. Вороги їх відібрали, але не<br />
насмілилися  привласнити: клинки  ж  бо  нуменорської роботи,  на  них  вирізано<br />
за-кляття проти Мордору. Отже, якщо малюки ще живі, то лишилися неозброєними. Це<br />
маємо забрати з собою. Може, доведеться ще й повернути власникам…</p>
<p>
— А я зберу якнайбільше стріл, — сказав Леголас. — Мій сагайдак порожній. [7]</p>
<p>
Уся галявина  була  вкрита розсипом  стріл,  звичайних коротких і  довших.  Доки<br />
Леголас збирав їх, Арагорн оглядав убитих.</p>
<p>
— Ось ці  з Мордору, ці — з півночі. А цієї  породи не знаю, і спорядження в них<br />
інше.</p>
<p>
Дійсно, серед убитих  лежали четверо  здоровезних гоблінів, косооких, з  міцними<br />
ногами та товстими лапами. За зброю  їм правили не криві шаблі, а широкі короткі<br />
ятагани й луки  з тису, за розміром не менші,  ніж людські; щита були  оздоблені<br />
незвичними позначками:  біла  долоня на чорному  тлі,  а  на  залізних шоломах —<br />
кована з білого металу рунічна літера «С».</p>
<p>
— Цей знак мені ще не зустрічався, — сказав Арагорн, — Що він може означати?</p>
<p>
— Неважко здогадатися, — відповів Гімлі. — «С» — це Саурон.</p>
<p>
— Ні, - заперечив Леголас, — Саурон не користується рунами ельфів.</p>
<p>
— Він приховує своє справжнє ім'я й забороняє не  тільки записувати,  але навіть<br />
промовляти  його, —  підтвердив Арагорн. — І  потім білий — не його колір.  Орки<br />
Барад-Дура  носять  знак «Криваве  Око». Скоріше «С» — це Саруман. Справджуються<br />
Гандальфові  побоювання: зрадник  довідався  про  нашу  мандрівку.  Про загибель<br />
Гандальфа йому теж, напевне,  доповіли:  ті, що  чигали  на  нас у  Морії, могли<br />
обійти сторожові пости Лоріену. До  того  ж  у  Сарумана є  й  інші інформатори.<br />
Пам'ятаєте, як шпигували за нами птахи?</p>
<p>
— Нема часу зараз про це гадати, — махнув рукою Гімлі.</p>
<p>
— Як не зараз, то пізніше доведеться знайти розгадку, щоб обрати вірний шлях.</p>
<p>
— Хтозна, — спохмурнів Гімлі, - чи є взагалі для нас вірний шлях…</p>
<p>
Гном зрубав кілька  дубових гілок. Гілки перев'язали  тятивою від  луків, поверх<br />
розстелили плащі. На цих простих ношах перенесли на берег Ріки  тіло загиблого в<br />
бою й зброю — трофеї його останньої битви. Арагорн залишився біля нош, а Гімлі й<br />
Леголас помчали бігцем  на  стоянку, де більше нікого  не  було.  Від Причальної<br />
Бухти  їх  відділяло  півтори  милі,  і  тому  немало  часу  збігло,  доки  вони<br />
повернулись на двох човнах, через обережність пересуваючись у тіні берега. [8]</p>
<p>
— Ми  знайшли  тільки  два човни, —  повідомив Леголас. —  Третій  пропав,  наче<br />
розчинився!</p>
<p>
— Гадаєш, орки побували й там? — запитав Арагорн.</p>
<p>
— На перший погляд, не  схоже, — сказав Гімлі. — Вони б геть усе пограбували,  а<br />
то й сплюндрували вщент.</p>
<p>
— Коли повернемось, я сам подивлюся.</p>
<p>
Вони  опустили Боромира  на  дно човна, Йід голову підстелили  сірий ельфійський<br />
плащ,  розправили по плечах довге чорне  волосся. При боці його поклали розбитий<br />
ріг,  руків'я й  уламки меча — на  грудях, ворожу зброю —  в ногах. Потім сіли в<br />
другий  човен,  прив'язали   погребний   до  корми  й  заходилися  веслувати.  У<br />
цілковитому мовчанні випливли на стрижень Ріки. Боромир лежав безтурботний, наче<br />
заколисаний  гойданням  хвиль.  Холодно блищав  срібний пояс  — дарунок Лоріену,<br />
Урвища Тол-Бран-діру пашіли жаром:  сонце вже повернуло на  вечірній пруг. Прямо<br />
попереду вирував, іскрився золотою піною водоспад Раурос. Повітря здригалося від<br />
грізного ревіння води.</p>
<p>
</p>
<p>
</p>
<p>
</p>
<p>
<br />
Надійшов час рубати останню прив'язь. Сильна  течія  підхопила човен Боромира, а<br />
його друзі залишились на місці, вигрібаючи проти течії веслами. Ось  він проплив<br />
повз  них, його відносить  все далі й далі, ось уже тільки рисочка  темніє серед<br />
райдужних іскор — і зовсім зникає з виду…</p>
<p>
Водоспади  гуркотіли  так  само  невблаганно  й  грізно.  Андуїн  Великий забрав<br />
Боромира, сина Денетора.</p>
<p>
— Дивитимуться  з Білої вежі, чи не їде, — з тугою промовив Арагорн, — а він вже<br />
не повернеться ані приморським шляхом, ані гірським…</p>
<p>
І Слідопит неголосно почав прощальну пісню:</p>
<p>
Через безкраї степи, де високі хвилюються трави,</p>
<p>
 Західний вітер мандрує під стінами, свідками слави…<br />
 Що ти чував, о блукальцю, в широкому світі?<br />
 Чи не стрічав Боромира високого в зорянім світлі?<br />
 Через потоки він мчав і річки він минав повноводні…<br />
 В землях пустельних його проводжав я у ночі холодні.<br />
 Бачив: сміливця поглинула сутінь північного краю…<br />
 Вітра спитайте північного, певне, про нього він знає.<br />
 О Боромире, вдивляюсь засмучено в даль неозору,<br />
 Та не спішить з пустозем'я прославлений син Денетора. [9]</p>
<p>
Тут Леголас підхопив:</p>
<p>
 Вітер південний торкається моря, шліфує каміння,<br />
 В пісню печальну вплітає чаїне квиління.<br />
 Чи Боромира прекрасного ти не стрічав по дорозі?<br />
 Вітре співучий, потіш моє серце в тривозі…<br />
 — О, не питайте мене, — мовить вітер, — не плачте даремно,<br />
 Бачу, лиш кості біліють під небом буремним,<br />
 Темний вкриваючи берег. Тут впало хоробрих багато,<br />
 Тих, що до Моря спішили… Спитайте північного брата.<br />
 О Боромире, вдивляюся пильно в південні простори,<br />
 Ти ж не вертаєшся з плачем чаїним від сивого моря.</p>
<p>
Знову продовжив Арагорн:</p>
<p>
 Від Королівської брами, минаючи пінні пороги,<br />
 Вітер північний летить — поганяє коня крижаного.<br />
 В ріг бойовий засурмиш ти, відлунням хлюпнувши од вежі,<br />
 Вітре, чи ти не стрічав Боромира хороброго в зимнім безмежжі?<br />
 — При  Амон-Хен чув  я поклик  відчаю  та гуки  нерівного бою…  Впав Боромир, та<br />
забрав ворогів із собою.<br />
 Човен  скорботний  навіки поглинули  води  безсонні. Вклали його спочивати,  був<br />
зламаний ріг у долоні…<br />
 О,  Боромире,  повік буде чути на вежах сторожа, Як промовляє  ім'я твоє  Раурос<br />
дзвоном тривожним.</p>
<p>
— Мабуть, мені  слід  було заспівати про Східний вітер, — сказав  Гімлі. — Та  в<br />
мене слів забракло.</p>
<p>
— Не  сумуй, — обізвався Арагорн. — Люди  Мінас-Тіріта не ховаються від Східного<br />
вітру, але й про вісті його не розпитують…</p>
<p>
Обряд було звершено. Друзі завернули човен  і  пішли проти  течії до  Причальної<br />
Бухти. Ніхто більше не бачив Боромира, сина Денетора; але й багато років по тому<br />
в Гондорі пам'ятали про човен ельфів, що  пролетів неуш-коджений крізь водоспади<br />
і виніс лицаря повз руїни Осгіліата, через широке  гирло  Андуїну до  безкрайого<br />
моря, туди, де небо вночі палає незгасним зоряним вогнем.</p>
<p>
Арагорн  першим зістрибнув  на  м'яку  траву Причального  Лугу  та,  схилившись,<br />
обійшов навколо стоянки.</p>
<p>
— Орки сюди не приходили. Багато  наших власних слідів —  не зрозуміло, чи хтось<br />
повертався, поки ми шукали Фродо… Хтось  з гобітів спускався  до води, але коли?<br />
[10]</p>
<p>
— Як  же  ми  маємо  це  розуміти? —  спитав  Гімлі. Замість  відповіді  Арагорн<br />
заходився оглядати дорожні торби, що були складені на березі.</p>
<p>
— Двох торбин немає!  Напевне, немає Семоврї;  вона була більша і важча за інші.<br />
Ось вам і відповідь: Фродо поплив у човні, коли нас тут  не було. Сема я зустрів<br />
і  наказав іти  за мною, але він,  звичайно  ж, не  послухався…  Відчув, що саме<br />
надумав Фродо, і встиг ув'язатися за ним — Сема так легко не позбудешся!</p>
<p>
— Навіщо  ж було йти крадькома, не сказавши  ані  слова? —  здивувався  Гімлі. —<br />
Дивний вчинок!</p>
<p>
— Не  дивний, а  сміливий, — заперечив  Арагорн. — Сем мав рацію. Фродо не хотів<br />
вести на немінучу загибель нікого з нас. Але ж  бо сам він мав іти!  Певне, коли<br />
він  сидів там на самоті, на  Караульному Кріслі,  щось допомогло  йому  здолати<br />
страх та відкинути сумніви.</p>
<p>
— Може, він зіткнувся з орками й утік від них? — припустив Леголас.</p>
<p>
— Утік — саме так, але, гадаю, що не від орків…</p>
<p>
Арагорн  міг  би  пояснити  справжню  причину  раптового  зникнення  Фродо,  але<br />
промовчав; передсмертне зізнання Боромира назавжди залишилось таємницею.</p>
<p>
— Отже, так чи інакше, щось прояснилося, — сказав Леголас. — Ми знаємо, що Фродо<br />
на цьому березі  вже немає — тільки він міг забрати човен. Знаємо також, що  Сем<br />
пішов за ним — тільки він міг забрати свою торбу.</p>
<p>
— Коротше кажучи,  ми маємо вибирати, — додав Гімлі, - чи пливти навздогін Фродо<br />
чи  пішки гнатися  за орками. В обох випадках надія  на успіх  слабка, ми згаяли<br />
чимало часу!</p>
<p>
— Поспішати з  вибором не можна,  дайте-но  мені це добре  обміркувати, — сказав<br />
Арагорн. —  Я  маю нарешті пересинити  недолю. —  Він глибоко  замислився. Друзі<br />
терпляче чекали. — Підемо за орками.  Раніше я збирався йти до Мордору до кінця,<br />
але тоді довелося б покинути молодших  гобітів на  волю  ворогів. Доля Хранителя<br />
Персня вже не в моїх руках. А визволити викрадених товаришів ми можемо…</p>
<p>
Останній  човен, що в  них залишився, витягли на берег, заховали в заростях, під<br />
ним  склали речі, без  яких можна було обійтися,  і залишили Причальний Луг. Вже<br />
[11] посутеніло, коли  вийшли на галявину,  де загинув Боромир. Звідси вони мали<br />
піти по сліду орків, і відшукати цей слід було легко.</p>
<p>
— Ніхто  так не нівечить  землю, як  ця погань, —  морщився Леголас. —  Для  них<br />
головне  задоволення — толочити землю  й паплюжити живі  рослини, навіть там, де<br />
вони їм не заважають…</p>
<p>
— Пересуваються  вони хутко,  ось що погано, — сказав Арагорн. — І  не виснажені<br />
важким походом.</p>
<p>
— Тож поспішаймо, —  сказав  Гімлі  —  Гноми  теж  непогані  ходаки  і  не  менш<br />
витривалі, ніж орки.</p>
<p>
— Нам  усім знадобиться витривалість  гномів… Отже, з надією чи без неї — підемо<br />
по сліду.  Йтимемо і вдень і  вночі;  і  лихо  людожерам, якщо ми  їх  доженемо.<br />
Рушаймо, мисливці!</p>
<p>
Тепер, коли  їм вдалося  подолати  розгубленість, Арагорн  біг легко,  як вітер.<br />
Друзі не  відставали  від нього.  Незабаром  прибережні  ліси  залишилися далеко<br />
внизу. Швидко смеркалося. Три сірі тіні розчинилися серед кам'янистих осипів.</p>
<p>
</p>
<p>
<br />
Розділ 2 РОХАНСЬКІ ВЕРШНИКИ</p>
<p>
<br />
Над  Андуїном здійнявся  туман  і затопив прибережні зарості, але небо  лишалося<br />
чистим,  і на ньому вже зоріли іскорки-зорі.  Щербатий  місяць виплив на заході,<br />
під скелями пролягли чорні тіні. Гори  Емін-Мейл тяглися подвійним багатоярусним<br />
валом з  півночі на південь. Західні крутосхили їхні  були неприступними, східні<br />
йшли полого, посічені ярами та  вузькими улоговинами.  До  світання  троє друзів<br />
кружляли цим кам'яним лабіринтом, підіймаючись на перший, вищий  хребет, а потім<br />
у цілковитій темряві спустились у сховану за ним глибоку долину.</p>
<p>
Тут у  холодний  досвітній  час вони  зупинилися відпочити.  Арагорн  знову  мав<br />
обирати шлях: сліди привели у долину і зникли.</p>
<p>
— Куди вони могли завернути? — запитав Леголас. —  На північ, ближчою дорогою до<br />
Ізенгарда через ліс Фан-горн, чи на південь, до Ентули, ріки ентів?</p>
<p>
— Куди б  вони не  подалися,  ріку їм  не  обминути, — розсудив Арагорн. —  Якщо<br />
Саруман ще не заволодів Роханом, [12] орки намагатимуться  скоротити шлях  через<br />
ці землі. Отже, йдемо на північ.</p>
<p>
Долина  звивалася  вузьким  язиком  між  похмурими кручами ліворуч і  сумовитими<br />
укосами праворуч. Арагорн,  ганяв  по  пагорбах  и  западинах  західного  схилу,<br />
Деголас  трохи випередив його; так вони подолали кілька миль. Раптом ельф махнув<br />
рукою, покликавши всіх:</p>
<p>
— Погляньте-но! Когось ми вже наздогнали!</p>
<p>
Те,  що  вони  побачили, нагадувало  купу  валунів. Але  це були  орки.  П'ятеро<br />
мертвих, порубаних  шаблями  орків;  у двох —  відрубані голови.  Земля навкруги<br />
набрякла від темної крові.</p>
<p>
— Нова загадка! — вигукнув Гімлі. — При денному світлі все було б зрозуміло, але<br />
ж не стовбичити нам тут до світання!</p>
<p>
-  І  так  зрозуміло —  це добрий знак, — сказав Леголас. — Вороги орків  можуть<br />
стати нашими друзями. Хто мешкає в цих горах?</p>
<p>
— Ніхто  не  мешкає,  - відповів  Арагорн. —  Інколи  наїжджають роханці,  а від<br />
Мінас-Тіріта надто далеко. Міг пройти випадковий караван, та звідки?</p>
<p>
— Що ж тоді? — запитав Гімлі.</p>
<p>
— Вони самі  привели ворогів  із  собою, ось що. Ці загиблі — з північної  орди.<br />
Гоблінів Білої Руки  тут  немає.  Кровопивці перегризлися,  як  зазвичай.  Може,<br />
занадто сперечались, куди йти.</p>
<p>
— Або що робити з  полоненими, — підхопив Гімлі. —  Сподіваймося,  що наші в цій<br />
сутичці не постраждали.</p>
<p>
Не  знайшовши  зовсім  нічого  ані  на  місці бійки, ані  навкруги,  мандрівники<br />
покрокували  далі.  Невдовзі  ліворуч  відкрилася  темна  ущелина,  якою  збігав<br />
гомінкий струмок; його русло позначали зелені острівці трави й тернику.</p>
<p>
— Ось і сліди, — сказав Арагорн, — Орки підбили свої криваві рахунки і завернули<br />
сюди.</p>
<p>
Мандрівники піднялися ущелиною, легко перестрибуючи з  каменя на камінь,  наче й<br />
не мали позаду безсонної, невеселої ночі. Тільки-но вони ступили на край хребта,<br />
раптовий  порив вітру  дмухнув на них  відчутною прохолодою,  скуйовдив волосся,<br />
роздув  плащі. Далекі  гори  за  Рікою  заливало  світло,  над  їх  зубцями  рже<br />
прорізався краєчок [13]  вогняного диска.  На заході лежав дрімливий, безформний<br />
світ,  сповитий  нічними  тінями.  Повільно   проступали  денні  барви:  зеленим<br />
позначилися неозорі  луги,  білими  смугами  туману  —  ріки;  ліворуч,  ліг  за<br />
тридцять, горіли блакиттю та багрянцем Білі гори,  а  вічні сніги на їх вершинах<br />
розрум'янила зоря.</p>
<p>
— Там  Гондор, — тихо сказав Арагорн. — Як  я мріяв повернутися туди… Але  чи ще<br />
прийдуть щасливі часи? Зараз дорога відводить мене геть…</p>
<p>
 Гондор, Гондор!<br />
 Поміж горами і морем вічним<br />
 Західний вітер співає, і Білого древа світло<br />
 Падає срібним дощем у садах королівських прадавніх…<br />
 Де ж ти, твердине незламна, крилатий вінець державний?<br />
 Чи віднайдуть люди Біле древо у сяйві зір?<br />
 Чи лише західний вітер мандрує від моря до гір?..</p>
<p>
— Ну, досить, — обірвав він сам себе й повернув на північний захід, куди  кликав<br />
його обов'язок.</p>
<p>
Хребет  круто падав  униз  прямо з-під  ніг;  кількома  кроками  нижче  широкий,<br />
посічений тріщинами уступ обривався стрімко в безодню. Це й  була Західна  стіна<br />
Рохану,  тут  закінчувалися  гори   Емін-Мейл,  а  внизу,  скільки  сягало  око,<br />
розстилались землі повелителів коней.</p>
<p>
— Знову орел! — крикнув раптом Леголас, вказуючи у бліде небо над головою. — Він<br />
дуже високо, прямує, здається, на північ… Погляньте, летить стрілою!</p>
<p>
— У  мене очі не такі гострі, -  сказав Арагорн. —  Я нічого не  бачу. Мабуть, і<br />
справді високо летить. Чи не його я  помітив учора зі Сторожового поста? Цікаво,<br />
кому й які вісті він несе… Проте я добре бачу рух на рівнині!</p>
<p>
— Великий піший загін на марші, - підтвердив Леголас. — Хто  такі — не розрізню,<br />
до них звідси щонайменше дванадцять ліг.</p>
<p>
— Тепер не треба  дотримуватися слідів, — сказав Гім-лі. — Знайдемо  найкоротший<br />
спуск, та й годі.</p>
<p>
— Навряд  чи  знайдеться  стежина  коротша  за ту, що обрали  орки, —  заперечив<br />
Арагорн.</p>
<p>
Шлях  орків позначали  прикмети  шаленого  поспіху:  кинуті  торби з-під харчів,<br />
погризені  шкоринки, чорне  лахміття,  підбитий залізом чобіт…  Сліди вели краєм<br />
уступу, потім униз ложем швидкої холодної  річки; подолавши її,  поріділий загін<br />
[14] Хранителів вступив  у межі  Роханської марки.  Річка, вириваючись  на волю,<br />
уповільнювала тут свій біг і губилася в буйних заростях чорнобилю й лопухш; лише<br />
тихий плюскіт видавав її рух до драговин далекої Долини ентів.</p>
<p>
Зима  лишилася  за  горами.  Від  самого  підніжжя  Західної  Стіни аж  до обрію<br />
колихалося  море густих трав  з теплим  духом  весняних соків.  Леголас  глибоко<br />
дихав, наче поспішав надихатись про запас.</p>
<p>
— Травами пахне! — щасливо повторював він. — Це солодше за будь-який сон! Біжімо<br />
швидше вперед!</p>
<p>
Вони  побігли вервечкою,  наче хорти по  свіжих слідах.  Орки проторували широку<br />
стежку, молода  трава лежала  чорна,  розчавлена. Раптом Слідопит  підніс  руку,<br />
зупинив загін  і поспіхом завернув  праворуч:  від стежки відокремився  ланцюжок<br />
маленьких слідів босих ніг. Подекуди поверх них пройшлися важкі чоботи — втікача<br />
наздогнали  й повернули. Там, де боковий слід  обірвався, Арагорн підняв щось із<br />
трави та приніс друзям.</p>
<p>
— Тут пробіг гобіт. Мабуть, Пін, бо він менший за Меррі. Дивіться!</p>
<p>
— Застібка від ельфійського плаща! — разом вигукнули Леголас і Гімлі.</p>
<p>
— Листя  з  дерев  Лоріену саме  по  собі не  падає.  І  цей листок загублено не<br />
випадково!</p>
<p>
— Отже, хоча б один гобіт живий, не втратив здорового глузду і в змозі бігати, —<br />
сказав Гімлі. — Ми стараємося недарма. Чудово!</p>
<p>
— Тільки б напіврослик  не  поплатився за свою  сміливість, — зітхнув Леголас. —<br />
Серце  холоне,  коли  подумаю, що  наших лагідних, веселих  гобітів  тягнуть  на<br />
прив'язі, немов худобу…</p>
<p>
Сонце підбилося до зеніту, потім почало схилятися на  захід. З боку моря слабкий<br />
вітер  пригнав перисті  хмари,  але й вони  швидко  відпливли.  Сонце торкнулося<br />
обрію.  Довгі  тіні  виросли  за  плечима  бігунів  і потяглися до  сходу.  Троє<br />
Хранителів не  затримувались  ані  на хвилинку.  Закінчувалась перша  доба після<br />
загибелі Боромира, а орки все ще були далеко попереду. їх  навіть не було видно,<br />
хоча пласка  рівнина була  відкрита  аж ген до  крайнеба.  Коли запала  темрява,<br />
Арагорн  оголосив  привал;  вершини  [15]  Західної  міни,  де  друзі  стояли на<br />
світанку, віддалилися на дванадцять ліг.</p>
<p>
— Якщо будемо всю ніч відпочивати,  а ті  не  затримуватимуться, нам їх  вже  не<br />
наздогнати, — сказав Леголас.</p>
<p>
— Ну, без перепочинку навіть орки навряд чи обійдуться, — заперечив Гімлі.</p>
<p>
— Орка не  люблять виходити на відкритий простір при денному світлі, але ж  нині<br />
насмілились! Тим паче не витрачатимуть вони ніч на відпочинок…</p>
<p>
— А як ми вночі знайдемо сліди?</p>
<p>
— Вони ведуть прямо на північ, досі нікуди не відхилялися, — наполягав Леголас.</p>
<p>
— Припустимо, я зумів би знайти слід і вночі, - сказав Арагорн. — Але якщо все ж<br />
таки ми розминемося  або зграя надумає  кудись завернути, повернення до  стежини<br />
забере набагато більше часу. Хоча,  наскільки  я розумію,  орки Білої Руки взяли<br />
верх та ведуть компанію до Ізенгарда.</p>
<p>
— Було  б  необачно  покладатися на це, — зауважив Гімлі. — Невже  в  темряві ми<br />
знайшли б застібку Піна?</p>
<p>
— Та, мабуть, після цього випадку орки подвоїли пильність, — сказав Леголас. — А<br />
полонені напевне виснажені. Вони не  намагатимуться втекти, доки не сподіваються<br />
на допомогу. Як саме допоможемо, гадати рано, снершу їх наздогнати треба…</p>
<p>
— Послухайте-но, — розсердився  Гімлі. —  Я не новачок  серед мандрівників і  не<br />
найслабкіший  серед своїх  родичів, однак і мені навряд чи  вдасться добігти  до<br />
Ізенгарда, не переводячи  дуж У мене теж серце  щемить, коли б моя воля, я б ані<br />
хвилини не чекав. Але зараз треба перепочити…</p>
<p>
— Куди не кинь — то все клин, — сказав Слідопит. — То що ж ми вирішуємо?</p>
<p>
— Ти  ведеш нас, — відповів  Гімлі, -  ти  найдосвідченіший  серед  нас.  Тобі й<br />
вирішувати.</p>
<p>
— Серце  моє рветься вперед, — сказав  Леголас. —  Але я тут не  один.  Як скаже<br />
Арагорн, нехай так і буде.</p>
<p>
— Дарма ви  на мене покладаєтесь, — похмуро промовив Арагорн. — 3 тих пір, як ми<br />
пропливли повз Кам'яних гігантів, що б я не вирішував, усе виходить боком…</p>
<p>
Він довго вдивлявся в густу темряву, повертаючись на захід, на північ.</p>
<p>
— Йти не можна, — сказав  він нарешті. - 3 двох лих  гірше — не  помітити якийсь<br />
знак. Якби місяць був яскравішим [16] — тоді інша справа, але він зараз у першій<br />
чверті, сходить пізно і світить слабко.</p>
<p>
— До того  ж  ще й  небо вкрите хмарами, — додав Гімлі. —  Шкода,  що  Володарка<br />
Лоріену подаруваласвітильник тільки Фродо…</p>
<p>
— Тому, хто отримав Світильник ельфів, він більше знадобиться, — сказав Арагорн.<br />
— У нього в руках доля Середзем'я. Нам випала лише мала  частка  великої справи.<br />
Може, ми  з самого початку приречені на поразку, і мій вибір, правильний чи  ні,<br />
небагато може змінити. Давайте хоча б відпочинемо як слід.</p>
<p>
Він  ліг прямо на  траву й миттю заснув, уперше після ночівлі біля Тол-Брандіра.<br />
По кількох годинах  він примусив  себе прокинутися. До  світанку було ще далеко;<br />
Гімлі міцно спав, але Леголас уже прокинувся.</p>
<p>
— Вони  дуже, дуже далеко, — стурбовано шепнув він Арагорну. Потім, нахилившись,<br />
потрусив гнома за плече:</p>
<p>
— Вставай, Гімлі! Час іти. Слід холоне…</p>
<p>
— Ще темно, — пробурмотів Гімлі, підводячись. — Навіть ти,  Леголасе, і навіть з<br />
горба, якби тут були горби, нічого не побачиш, доки сонце не зійде.</p>
<p>
— Боюсь, їх тепер із горба не побачиш, ані при сонці, ані при місяці…</p>
<p>
— Коли  очі безпорадні, використуємо вуха, — сказав  Арагорн. — Під орками земля<br />
стогне…</p>
<p>
Він ліг  на траву,  притиснув  вухо  до землі  й  лежав  так  дуже довго.  Гімлі<br />
стурбувався,  чи не  зморив  бува Слідопита  сон.  Надходив ранок, тьмяне світло<br />
линуло зі сходу  й повільно  розпливалося  поміж  небом та землею.  Коли Арагорн<br />
нарешті підвівся, друзі змогли роздивитися, як змарніло  і поблідло його обличчя<br />
й яку тугу приховують очі.</p>
<p>
— Незрозумілий, невиразний відгомін.  На багато миль навколо нікого немає. Тупіт<br />
орків ледве чути. Зате чітко лунає стукіт копит —  схоже, я чув його ще уві сні.<br />
Якісь коні мчать на захід. Хотів би я знати; що там відбувається!</p>
<p>
— Тоді йдемо, — сказав Леголас.</p>
<p>
Почався третій день гонитви. Під хмарами й під сонцем, то швидким кроком, а то й<br />
бігцем рвалися  друзі вперед, лише зрідка обмінюючись  словом. Тривога дошкуляла<br />
їм сильніше, ніж втома. Ельфійські  плащі, прийнявши колір степових трав, ховали<br />
мандрівників від чужих  очей,  ельфійські  хлібці  — маленький шматочок зазвичай<br />
з'їдали  [17]  на  бігу —  підкріплювали  їхні сили,  і  вони  подумки  дякували<br />
Володарці Лоріену.</p>
<p>
Цілий  день  сліди йшли прямо на північний захід. Надвечір рівнина почала слабко<br />
вигинатися;  як  і  раніше  гола, без жодного  деревця,  вона  плавними  хвилями<br />
підходила  до  невисоких  круглих  пагорбів.  Сліди орків  вели  туди,  сильніше<br />
забираючи на північ, не такі чіткі, як раніше — грунт тут був твердішим, а трава<br />
рідшою. Далеко зліва  звивалася срібною ниткою  Ентула. І ще ані душі. Щоправда,<br />
селища роханців лежали  набагато  далі  на південь, під  схилами  Білих гір, але<br />
колись, як пам'ятав  Арагорн, тут,  у Східній марці,  паслися  численні табуни і<br />
цілий рік, навіть  взимку, кочували пастухи,  мешкаючи в  наметах  або  куренях.<br />
Тепер край спустів,  і тиша, що нависла над ним, аж ніяк не  була ні  мирною, ні<br />
безтурботною.</p>
<p>
Коли заходило сонце, знов зробили зупинку. Було пройдено вже двічі по дванадцять<br />
ліг,  Західна  стіна зникла у  далечині. На похмурому небі  повис  вузький  серп<br />
молодика, але світив він ледь-ледь, і зорі тонули у хмарах.</p>
<p>
— Скільки  часу згаяно  на сон і відпочинок! —  скрушно  сказав  Леголас. — Орки<br />
летять,  неначе їх сам  Саурон батогом  підганяє. Мабуть, вони  вже дісталися до<br />
узгір'я. А якщо встигнуть заглибитися у ліс…</p>
<p>
Гімлі стиснув зуби.</p>
<p>
— Отже, маємо безславний кінець усіх трудів та надій…</p>
<p>
— Надії,  може, й кінець, а  ось трудам кінця не  видно, — сказав Арагорн. —  Не<br />
повертатися ж нам! Хоча, правду  кажучи, сили  мої майже вичерпані. — Він окинув<br />
поглядом похмуру місцевість і додав: — Не впізнаю я цієї місцевості. Не вірю ані<br />
тиші, ані місяцю в  небі. Зорі наче  крейдою замазані… Чиясь лиха воля  ворожить<br />
оркам, а нас оплітає неміччю.</p>
<p>
— Я це  відчув, тільки-но  ми  спустилися зі Стіни, — зізнався Леголас. —  Отже,<br />
джерело цієї сили не позаду, а попереду.</p>
<p>
— Саруман! —  пробурмотів  Арагорн. —  І  все ж таки він  не дочекається, щоб ми<br />
завернули назад. Зараз мимохіть затримаємося, але на світанку підемо далі.</p>
<p>
Уранці, як  і  завжди, першим на ногах був Леголас —  якщо він взагалі спав тієї<br />
ночі. [18]</p>
<p>
— Підйом, підйом! — вигукнув він, щоб розбудити сплячих. — Дивні дива чекають на<br />
нас за завісою лісу. Чи на біду, чи на щастя — підйом!</p>
<p>
Арагорна і Гімлі не треба було довго вмовляти.</p>
<p>
З  кожним кроком  все  ясніше  вимальовувався  новий  ланцюжок  горбів.  Опівдні<br />
мандрівники  досягли  його краю. Зелені круглі лисогори тягнулися  один за одним<br />
прямо на північ. За ними миль на десять розкинулася річкова заплава;  сама річка<br />
ховалася у плутанині очерету й рогозу. Біля підніжжя найближчого до півдня горба<br />
жорстка трава була витолочена широким колом.</p>
<p>
— Тут вони зупинялися, — сказав Слідопит,  роздивляючись  навкруги. — Передчуття<br />
тебе  не зрадило,  Леголасе: вони пішли звідси тричі по дванадцять  годин  тому.<br />
Учора на заході сонця мали перетнути межу Фангорну.</p>
<p>
— Це далеко? — спитав Гімлі.</p>
<p>
— Пагорби простягаються миль на вісім, а там від  гирла Ентули до лісу приблизно<br />
п'ять ліг рівною місцевістю.</p>
<p>
— Тоді ходімо, — сказав Гімлі. — Коли ногами лічиш ліги, на серці не так важко…</p>
<p>
І все ж таки нескінченна гонитва без  надії  втомила навіть гнома. Ввечері Гімлі<br />
згорбився  й  ледве ступав натомленими  ногами.  Арагорн  похмуро  мовчав  і  не<br />
відводив очей  від  сліду. Лише  Леголас  біг так  само легко,  ледве торкаючись<br />
трави,  і  пружні стебла за ним одразу ж розпрямлялися; спати він умів на ходу —<br />
розум ельфів відпочиває, поринаючи до глибин уяви, хоча люди навряд чи назвали б<br />
це сном.</p>
<p>
Сонце  вже  занурювалося  у  вечірню  імлу,  коли  наблизився останній пагорб  —<br />
круглий, гладенький, наче облизаний.  Друзі  видерлися  на нього  — і  застигли,<br />
пригнічені: вони стояли однісінькі  серед безмежної пустелі, вкритої  невисокими<br />
горбами, мов хвилями.  На північному  сході  чорним гребенем вп'ялись у свинцеве<br />
небо Імлисті гори, а під ними нерівною смугою чорніли ліси.</p>
<p>
— Переночуємо тут? — запитав Гімлі смутно. — Холодно стає…</p>
<p>
— Північний вітер піднявся, — сказав Арагорн.</p>
<p>
— А  вранці  підніметься  східний, —  пообіцяв Леголас. —  Якщо  ви втомилися  —<br />
відпочинемо. Тільки не журіться! Прийде день, прийде й удача. [19]</p>
<p>
— Ми вже тричі зустрічали новий день, а удачі щось не бачили, — буркнув Гімлі.</p>
<p>
Вночі їм  дошкуляв  холод.  Арагорн і Гімлі спали неспокійно,  і  кожного  разу,<br />
прокидаючись,  переконувалися,  що  Леголас  і  не  збирався  лягати.  Тихий   і<br />
задумливий,  мов  молодий  ясень,  він  стояв на  верхівці  горба,  напівголосно<br />
наспівуючи щось  своєю мовою, і  на чорному  небосхилі одна по одній  загорялись<br />
ясні зорі.</p>
<p>
Світанок застав  їх вже  у  дорозі. Хмари  розтанули, на  чистому холодному небі<br />
з'явилося  бліде сонце.  Східний вітер  впорався з туманом. Велика країна лежала<br />
перед мандрівниками, сувора і мовчазна.</p>
<p>
Плоскогір'я Рохан, те саме, що  виднілося здалеку,  коли  вони пливли  Андуїном,<br />
тепер замикало  рівнину  зі сходу. На  північному  сході  потроху  виростав  ліс<br />
Фангорн, до нього лишалося ще ліг десять, а за ним Імлисті  гори тонули у сизому<br />
серпанку, тільки  Метадрас, білий  пік, зринав над  шаруватими  сірими  хмарами.<br />
Назустріч мандрівникам, підстрибуючи,  бігла в  обривистих берегах швидка світла<br />
Ентула. Слід орків тягнувся уздовж неї до Фангорну.  Визначивши подумки можливий<br />
напрямок, Арагорн придивився й помітив удалині якусь рухливу смугу, немов летючу<br />
тінь хмарки на зеленій траві.</p>
<p>
Арагорн ліг долілиць на землю й прислухався. Однак Леголас, прикривши очі тонкою<br />
долонею,  вже  розрізнив  цілу  ватагу  вершників.  Вони  ще  здавалися   зовсім<br />
крихітними,  але добре було  помітно, як блищать проти сонця вістря списів. Там,<br />
звідки вони  мчали, здіймався до неба  вузький  стовп  чорного диму.  А по степу<br />
розливалася така тиша, що Гімлі уловив, як шелестіли, зростаючи, билинки.</p>
<p>
— Вершники! — вигукнув Арагорн, скочивши на  нога. —  Великий загін летить прямо<br />
сюди!</p>
<p>
— Так, — покивав головою Леголас, — сто п'ять вершників. Волосся світле, в руках<br />
списи, веде їх високий на зріст воїн.</p>
<p>
Арагорн посміхнувся;</p>
<p>
— Ти вже полічив?</p>
<p>
— Дурниці, - знизав плечима Леголас. — Адже тут не більше п'яти ліг відстані.</p>
<p>
— П'ять чи дві, -  втрутився Гімлі,  -  вони  неминуче наскочать на  нас. Будемо<br />
чекати? [20]</p>
<p>
— Почекаємо, —  сказав Арагорн. — Скільки можна  гнатися за вчорашнім  днем!  Ця<br />
кіннота  могла зіткнутися  з  орками.  Може, ми  отримаємо  від  них  які-небудь<br />
звістки.</p>
<p>
— Або удар списом, — додав Гімлі.</p>
<p>
— Троє коней скачуть без верхових, — сказав Леголас. — Гобітів не бачу.</p>
<p>
— Погана новина —  теж новина. Все  одно зачекаємо. Друзі спустилися з вершини —<br />
там  вони  були занадто  помітні  здаля, —  і  присіли  на темній траві,  щільно<br />
загорнувшись  у  плащі: вітер міцнішав. Час спливав повільно.  Гімлі  неспокійно<br />
совався і нарешті запитав:</p>
<p>
— Що відомо про цих людей, Арагорне? Чи не дочекаємося ми тут неминучої смерті?</p>
<p>
— Вони гордовиті й уперті, але душі їхні не знають обману, а думки —  низькості.<br />
Вони  переважно неосвічені, але розумні, не пишуть книг, але співають пісень, як<br />
люди  давніх часів. Так  було раніше —  могли й  змінитися… Взагалі вони  здавна<br />
тримаються боку Гондору, дарма що не родичі. їхня найближча рідня — люди Барда з<br />
Есгарота і  Беорна Чорноліського — у тих краях і донині народ такий само рослий,<br />
світловолосий. А  сюди їх  привів  Еорл  Юний… З  орками тутешні  мешканці  не в<br />
злагоді, це напевне.</p>
<p>
— Гандальф підозрював, що вони сплачують данину Сауронові, - нагадав Гімлі.</p>
<p>
— Боромир не вірив цим чуткам, і я не вірю.</p>
<p>
— Незабаром про все дізнаємось, — примирливо сказав Леголас. — Вони вже близько.</p>
<p>
Посвист та гортанне гикання рознеслося над степом. Вершники підганяли коней так,<br />
що  земля  дрижала;  їхній  ватажок,  обігнувши підніжжя  горба,  помчав  уздовж<br />
західного схилу до плоскогір'я, за ним низкою потяглися інші.</p>
<p>
Коні  роханців були пречудові: сильні, стрункі,  боки лисніли, гриви  на точених<br />
шиях майстерно заплетені. І вершники  наче  їм  до пари — міцні,  спритні, з-під<br />
простих шоломів гостро дивилися ясні очі, лляне волосся звивалося  над  плечима.<br />
Кожен тримав у руці ясеновий довгий спис, мальовані щити висіли за спинами, мечі<br />
на поясах, тонкі сталеві кольчуги сягали колін.</p>
<p>
Вони промчали чвалом, по двоє в ряд; і хоча раз у раз, підводячись на стременах,<br />
озиралися на  всі боки, так і  не [21] помітили трьох чужинців. Останні вершники<br />
вже покидали улоговину, коли Арагорн підвівся на весь зріст і крикнув:</p>
<p>
— Гей, славетні роханці, що чути в північних краях?</p>
<p>
В одну мить  вершники  осадили  коней,  розвернулися  дугою й злетіли  на  горб.<br />
Мандрівники опинилися всередині кола, яке швидко стискалось.</p>
<p>
Хто знав, чим скінчиться зустріч? Коло наїжачилося списами. Роханець величезного<br />
зросту,  у  шоломі з білою китицею з кінського хвоста, посунувся з ряду  так, що<br />
вістря  його  списа  ледве  не  торкалося  грудей   Арагорна.  Але  Слідопит  не<br />
ворухнувся.</p>
<p>
— Хто ви такі та чого вам треба в наших землях? — запитав високий воїн загальною<br />
мовою. Його вимова відразу нагадала друзям гондорця Боромира.</p>
<p>
— Мене  називають Блукачем, — відповів  Арагорн. —  Я  йду  з півночі.  Полюю на<br />
орків.</p>
<p>
Вершник  спішився, кивком покликав одного з воїнів, віддав  йому  списа,  а сам,<br />
вийнявши  меч, став проти  Арагорна,  придивляючись до  нього  пильно й  не  без<br />
подиву.</p>
<p>
— Я  було прийняв  тебе самого за орка, — промовив він по хвилині. — Погано ж ти<br />
знаєш свою  дичину, якщо полюєш на неї з голими  руками! Тут нещодавно з'явилась<br />
зграя — численна, люта й до зубів озброєна. Якби ти  наздогнав їх — вони стали б<br />
ловчими, а  ти —  легкою для  них  здобиччю.  Стосовно  твого  імені, Блукаче… —<br />
роханець подивився Слідопитові прямо в очі,  - такому, як ти, подібне прізвисько<br />
не личить. Й  одяг  у  тебе  дивний.  Де  ти  ховався? Як сталося, що ми тебе не<br />
помітили? Може, ви ельфи?</p>
<p>
— Ельф серед нас лише один — ось він,  Леголас із Чорнолісся. Однак ми відвідали<br />
Лоріен, і від його Володарки отримали як дарунок ці плащі.</p>
<p>
Ватажок роханців здивовано підняв брови.</p>
<p>
— Невже Королева ще мешкає у Золотому Лісі? Кажуть, мало кому щастить вихопитися<br />
живим з її сітей. Але якщо вона до вас прихильно ставиться, то й ви теж чаклуни…<br />
—  він  круто обернувся до Леголаса та Гімлі  й  холодно додав:  — А  ви чому не<br />
озиваєтеся, мовчуни?</p>
<p>
Гімлі підхопився, міцно  уперся  ногами  в  землю, поклав руку на топорище, його<br />
чорні оченята спалахнули гнівом. [22]</p>
<p>
— Скажи-но мені своє ім'я, ватажку вершників, тоді й я назву своє, та ще й додам<br />
дещо!</p>
<p>
Роханець зміряв гнома поглядом зверху вниз:</p>
<p>
— За нашими звичаями прибулець має називатися першим. Але якщо хочеш, знай: я  —<br />
Еомер, син Еомунда, третій маркграф Рохану.</p>
<p>
— Тоді, Еомере, сине  Еомунда, вислухай-но  гнома Гімлі, сина  Глоїна: не  кидай<br />
необачно  слова на вітер! Не зводи  наклеп на  пані,  прекраснішої за яку немає!<br />
Бачу я, бідний ти на розум, тільки це й може тебе вибачити!</p>
<p>
Обличчя Еомера потемніло; роханці з грізним ремствуванням  підступили впритул до<br />
прибульців.</p>
<p>
— Гей,  пане гном! Хоча ти й не  набагато вищий за  траву, я відріжу тобі бороду<br />
разом з головою!</p>
<p>
Леголас невловимо швидким рухом вихопив стрілу, натягнув лук:</p>
<p>
— Гімлі тут не сам! Бережись! Ти загинеш раніше, ніж опустиш меча!</p>
<p>
Еомер все  ж таки  замахнувся;  справа  йшла  до  поганого кінця,  але  Арагорн,<br />
здійнявши руку, зробив крок уперед і розвів сперечальників.</p>
<p>
— Зачекай, Еомере! Ми не  приховуємо  підступних  задумів,  не бажаємо  лиха ані<br />
людям,  ані  табунам  Рохану. Гнів  моїх товаришів  має  свої  підстави.  Чи  не<br />
вислухаєш, перш ніж рубати?</p>
<p>
Еомер кинув меча до піхов.</p>
<p>
— Добре, кажи.  Але чужинцям на землях Рохану не слід поводитися так зарозуміло.<br />
Перш за все назви своє справжнє ім'я.</p>
<p>
— Спочатку я  повинен  знати,  кому  ти  служиш:  чи ти  супротивник  Сауронові,<br />
володареві Мордору, чи його прихильник.</p>
<p>
— Я  служу  лише своєму ярлу  —  Теодену, сину  Тенгила.  Чорному Володарю ми не<br />
служимо,  але  й  не  ворогуємо з  ним. Якщо  ви ховаєтесь від нього,  вам краще<br />
залишити нашу країну. Неспокій на кордонах зростає, а  ми  бажаємо зберегти свою<br />
волю й жити, як жили раніше, не підкоряючись чужим  господарям, добрим чи лихим.<br />
За кращих часів нікому не доводилося скаржитись  на брак нашої гостинності, нині<br />
ж непрохані гості не знайдуть доброго прийому. Тепер кажи! Хто ви? Кому служите?<br />
За чиїм наказом переслідуєте орків? [23]</p>
<p>
— Я  не служу нікому, — відповів Арагорн. — Але  слуг Саурона  переслідую всюди,<br />
куди б не  привели їхні сліди.  Звички орків я знаю краще за багатьох, а полюю з<br />
голими  руками  тому,  що іншого  виходу  в  мене  немає. Викрадено  двох  наших<br />
товаришів. У таких випадках, не маючи коня, людина йде пішки, а якщо й перелічує<br />
ворогів, то тільки вістрям меча. А меча я маю!</p>
<p>
Він різко  відкинув  плащ  за плечі. Блиснули  ельфійські піхви, клинок  Андрила<br />
сяйнув, як сонячне проміння.</p>
<p>
— Елендогі — ось мій бойовий заклик.  Я Арагорн, син Арахорна, звуть  мене також<br />
Елессаром Ельфійським, Дунаданом, спадкоємцем Ісілдура, сина  Еленділа, володаря<br />
Гондору.  Ти  бачиш його  меч,  колись  зламаний, а  нині  викуваний  знову.  Чи<br />
допоможеш мені, чи заступиш дорогу? Обирай!</p>
<p>
Гімлі й Леголас ще не бачили Слідопита у такому стані. Він наче виріс, а обличчя<br />
його,  сповнене сили  й  величі,  раптом  нагадало  обличчя  Кам'яних  гігантів.<br />
Леголасу навіть здалося, що  над  головою  Арагорна яскраво сяє  обруч невидимої<br />
корони.</p>
<p>
Еомер відступив, пиха в його погляді змінилася на глибоку шану.</p>
<p>
— Дивні часи, — пробурмотів  він. — Сни оживають, втілені  легенди  зростають  з<br />
трави…</p>
<p>
Вголос він зауважив, звертаючись до Арагорна:</p>
<p>
— Що ж означає твоя поява? Ти чув про темні пророкування? Через них Боромир, син<br />
Денетора, вирушив  у дальню путь, але кінь, що  був йому подарований, повернувся<br />
без вершника. Які ж знамення долі несеш ти з півночі?</p>
<p>
— Знамення важкого вибору, — сказав Арагорн. — Передай Теодену, сину Тенгила: на<br />
нього чекає відкрита війна або  під  рукою Саурона, або проти нього.  Нікому  не<br />
доведеться нині жити так, як  раніше, і  мало хто зможе  зберегти свої надбання.<br />
Але про це згодом. А доки ми ще не позбулися лиха, мені самому потрібна допомога<br />
або хоча б порада. Я вже казав тобі, що ми переслідуємо орків…</p>
<p>
— Можеш перервати гонитву. Орків ми винищили.</p>
<p>
— А наші друзі?</p>
<p>
— Ми не зустріли нікого, крім орків.</p>
<p>
— Дивно, дуже дивно… А серед вбитих? Вони  маленькі на зріст, ви  могли прийняти<br />
їх за дітей, взуття вони не носять, а плащі в них такі самі, як у нас. [24]</p>
<p>
— Не було там  ані гномів, ані  дітей. Ми перелічили вбитих, забрали зброю і всю<br />
здобич, а потім склали трупи й підпалили, як  велить звичай. Бачиш, наше багаття<br />
ще димить.</p>
<p>
— Вони не гноми і не діти, — втрутився Гімлі, - Вони гобіти.</p>
<p>
— Гобіти? — перепитав Еомер. — Існує й таке плем'я? Вперше чую! Дивне ім'я…</p>
<p>
— Дивне ім'я дивного народця, —  підтвердив  Гімлі. — Але ці двоє дорогі  нам, У<br />
пророкуванні, яке  збентежило намісника  Мінас-Тіріта, згадуються  напіврослики.<br />
Так ось — це й є гобіти.</p>
<p>
Воїн, що тримав спис Еомера, презирливо розсміявся:</p>
<p>
— Напіврослики! Та про них розповідають старі казки, принесені з півночі! Схоже,<br />
ми випадково завітали до країни чудес… Чи ми все ж таки стоїмо на твердій землі?</p>
<p>
— Це  як подивитися, — сказав Арагорн. — Ми, що живемо нині, можемо стати казкою<br />
для нащадків. Стій, якщо хочеш, на твердій землі. Тільки на ній  теж немало див,<br />
хоча ти й проходиш повз них, не помічаючи…</p>
<p>
Воїн удав, ніби  не  почув  слів Арагорна. Звертаючись  до Еомера,  він  сердито<br />
кинув:</p>
<p>
— Навіщо  гаяти  час на пусті балачки? Нам  треба  поспішати,  веди  нас.  А цих<br />
диваків з їх недоладними байками залишимо тут? Чи зв'язати їх і привезти ярлу?</p>
<p>
— Мовчи, Еотайне! — суворо обірвав його Еомер, переходячи на свою  рідну мову. —<br />
Я повинен  поговорити  з ними  сам. Збирайтеся  внизу на стежці. Коли повернусь,<br />
рушимо до Ентули.</p>
<p>
Бурмочучи  незадоволено до  себе, Еотайн відійшов  і  передав наказ. Загін почав<br />
спускатися з горба; незабаром Еомер залишився наодинці з трьома Хранителями.</p>
<p>
— Твої слова, Арагорне,  звучать  дивно,  хоча я  певен,  що ти  не  брешеш. Ми,<br />
роханці, самі ніколи не брешемо,  але й обдурити нас нелегко. І все  ж ти сказав<br />
не всю правду. А як  я  можу, не знаючи твоїх справжніх  намірів, зробити вірний<br />
вибір?</p>
<p>
— Я пішов з Імладриса  — ось тобі ще одне легендарне ім'я! — багато тижнів тому,<br />
—  сказав  Арагорн. — Зі  мною  був  Боромир,  лицар  Мінас-Тіріта.  Я  збирався<br />
супроводжувати сина Денетора до його рідного міста й допомогти їм проти Саурона.<br />
Інші мої супутники мали свої наміри, [25]але докладніше  розповісти тобі про них<br />
я не маю права. Проводирем нашим був Гандальф Сірий.</p>
<p>
— Гандальф! —  вигукнув  Еомер. —  Гандальфа  Сірого  ми  знаємо.  Повинен  тебе<br />
застерегти:  його ім'я не служитиме надалі ключем до прихильності ярла. Гандальф<br />
гостював у нас  неодноразово, і кожного разу без запрошення, то тричі на рік, то<br />
надовго  щезав.  І  завжди  його  прибуття  провіщало  дивовижні   події;  дехто<br />
стверджує, нібито він приносить нещастя. І справді, нещодавно, взимку, щойно він<br />
нас залишив, настали нечувані біди. Почалися чвари з Саруманом.  Ми ж бо вважали<br />
його своїм  другом,  а Гандальф  попереджував, що Ізенгард ретельно готується до<br />
війни, а Саруман  таємно кує лихо. Гандальф начебто ледве від нього врятувався і<br />
просив Теодена допомогти. Ярл не бажав  нічого чути,  і маг  пішов  собі, узявши<br />
кращого скакуна зі  стаєнь ярла, Тінебора — це прямий  нащадок  коня, що  служив<br />
Еорлу Юному; той умів розмовляти людською мовою, і Тінебор не гірший — їздити на<br />
такому личить лише володарям Рохану. Щоправда, тиждень тому  Тінебор повернувся,<br />
але гнів ярла ще зріс — кінь здичавів і нікого до себе не підпускає…</p>
<p>
— Гандальф вимушений був розстатися  з конем далеко на півночі. Та ніколи вже не<br />
доведеться  старому  магу  сісти  в  сідло.  Безодня  Морії поглинула  Гандальфа<br />
назавжди…</p>
<p>
— Печальна новина, — спохмурнів Еомер. — Печальна  для мене і для  багатьох, але<br />
не для всіх — ти переконаєшся в цьому, коли навідаєшся до двору.</p>
<p>
— Ніхто з вас ще цілком не збагнув, який  це страшний  удар, — сказав Арагорн. —<br />
Його  наслідки  ви  відчуєте дуже  швидко.  Мені ж  довелося замінити того, кого<br />
неможливо  замінити, — вести загін довгим шляхом з Морії. Ми йшли через Лоріен —<br />
край, про  який  тобі  варто було б довідатись  більше, перш ніж  судити. Звідти<br />
Великою Рікою ми спустилися до водоспадів Раурос, і там від рук тих самих орків,<br />
яких ви нині розгромили, загинув у бою Боромир, син Денетора.</p>
<p>
— Що за вісті, Арагорне, одна  страшніша за  іншу! — гірко вигукнув Еомер. — Без<br />
Боромира буде важко і Мінас-Тіріту,  і Рохану. Відважний, стійкий був лицар… Він<br />
рідко відвідував Рохан,  у нього вистачало справ на східних кордонах, але я знав<br />
його… Він  був схожий скоріше на  палких нащадків Еорла,  ніж  на поважних мужів<br />
Гондору. І без сумніву,  став би великим правителем, якби  дочекався  своєї [26]<br />
черги і прийняв владу…  Чому  ж нас не повідомили з Гондору?  Чи  давно  сталося<br />
нещастя?</p>
<p>
— Сьогодні мине  чотири  дні.  Ми залишили Тол-Брандір надвечір того ж дня, коли<br />
він загинув.</p>
<p>
— Пішки? — не повірив Еомер.</p>
<p>
— Як бачиш.</p>
<p>
Еомер не зумів приховати захоплення.</p>
<p>
— Блукач — надто скромне прізвисько для тебе, сине Арахорна! Я б скоріше прозвав<br />
тебе Літуном! Про вас  слід складати пісні!  За неповних  чотири доби  відміряти<br />
ногами  сорок п'ять ліг! Недарма вважають  славетним рід  Еленділа.  Ну, а тепер<br />
скажи, чого  чекаєш від  мене. Я  повинен  терміново повертатися  до  Теодена. В<br />
присутності своїх дружинників я обачливо обирав слова, але не брехав тобі: ми не<br />
воюємо з  Мордором відкрито. Війна  підступає все ближче, та й при дворі нині  в<br />
силі нікчемні радники… Ми  не розірвемо старовинний союз з Гондором, і якщо  той<br />
прийме виклик,  нам не годиться відставати. Так говорю я і так  думають всі, хто<br />
заодно зі мною. Ярл довірив мені Східну марку Рохану; я звелів пастухам відвести<br />
табуни за Ентулу, а тут лишилися тільки сторожові застави та розвідники.</p>
<p>
— Отже, данину Саурону ви не платите? — запитав Гімлі.</p>
<p>
-  І  ніколи  не платили, — гордовито  відповів  Еомер. —  Хто  ж  так  старанно<br />
розповсюджує цю огидну  брехню? Кілька  років  тому Чорний Володар  хотів купити<br />
наших  коней і пропонував добру ціну. Ми відмовилися  — наші  коні не  для лихих<br />
справ. Тоді  він  наслав орків, і ті почали  грабувати, що  під  лапу попаде,  а<br />
охочіше за все захоплювали вороних коней — у нас їх тепер  майже не лишилося. За<br />
це  ми орків і ненавидимо.  Але  найбільше клопоту  нам завдає  Саруман — третій<br />
місяць ми не  виходимо з боїв. Саруман прийняв  на службу й орків, і вовкулаків,<br />
перекрив  Ворота Рохану, — ми тепер затиснуті, наче  у кліщах, між  ворогами  на<br />
сході й на  заході.  А  боротися  із  Саруманом важко  —  чаклун  він  вправний,<br />
всемогутній,  вміє навіть перевтілюватися.  Кажуть, він  приймає вигляд старця в<br />
плащі  з  каптуром  і  дуже  нагадує  Гандальфа.  Шпигуни  Сарумана  ухитряються<br />
вислизати від нас, стерв'ятники  кружляють  в  нашому  небі…  Не  знаю,  чим  це<br />
скінчиться,  душу  мені крають недобрі передчуття. У Сарумана  є прихильники  не<br />
лише в  Ізенгарді. На Золотому дворі ти це [27] бдразу  відчуєш.  Ось  тільки чи<br />
схочеш там побувати? Чи я даремно бавлю себе надією,  що  доля прислала  тебе на<br />
допомогу в час скрути і сумнівів?</p>
<p>
— Як тільки зможу, відвідаю Теодена, — пообіцяв Арагорн.</p>
<p>
— Тоді  їдьмо зараз, —  запропонував  Еомер. — Нащадок  Еленділа  буде достойним<br />
соратником  для Еорлінгів;  Саме  зараз  на  полях  Західної  марки  йде  битва;<br />
найімовірніше ми програємо.  Зізнаюсь  тобі —  на цю  вилазку  я  відважився без<br />
дозволу ярла, стольне місто  лишилося майже без  охорони. Я  не міг інакше! Мені<br />
доповіли, що два дні тому  зграя орків спустилася зі Східної стіни і деякі з них<br />
мають на щитах знак Сарумана. Невже Ортханк і Чорна вежа вже діють разом?  Цього<br />
я побоююсь найбільше… Тоді я взяв  своїх власних дружинників, ми відігнали орків<br />
до  Лісу ентів,  Оточили й  учора на  світанку атакували. Я  втратив п'ятнадцять<br />
вершників та дюжину  коней. Зграя виявилася численнішою,  ніж я  гадав — до них,<br />
судячи зі  знайдених  слідів, надійшло  підкріплення з-за Андуїну. Там були орки<br />
Білої Руки — найхитріші  й найжорстойші.  Втім, ми їх дощенту розгромили, хоча й<br />
затримались через це. А  тепер  на нас  чекають. їдьмо з нами. Ти бачив, у нас є<br />
вільні коні. Знайдеться досить  роботи  для  твого меча.  Знадобиться  й  сокира<br />
Гімлі, й стріли Леголаса,  якщо  твої  друзі  великодушно  вибачать мені невірне<br />
судження про  Лісову Королеву.  Я  лише повторював розповсюджені чутки,  і охоче<br />
виправлю помилку, якщо ви мені поясните, як це зробити.</p>
<p>
— Спасибі на доброму слові,  - сказав Арагорн. — Щиро хотів би піти з тобою, але<br />
не можу припинити пошуки, доки надію не втрачено.</p>
<p>
— Надії немає. На північній межі тобі їх не знайти.</p>
<p>
— Ніяких доказів їхньої загибелі ми поки що не знайшли!</p>
<p>
— Куди ж вони могли подітися?</p>
<p>
— Не  знаю. Я було подумав, що вони загинули в безладі й згоріли разом з трупами<br />
орків. А  може, їх встигли затягти  до лісу раніше, ніж твої люди оточили зграю.<br />
Чи певен ти, що з розставлених сітей ніхто не вислизнув?</p>
<p>
— Можу  заприсягтися  —  жодна  душа  не вислизнула  з  тієї  хвилини, як  ми їх<br />
вистежили. Ми вийшли до узлісся раніше за орків, а  потім через оточення пройшов<br />
би хіба що ельф, який знається на чарах… [28]</p>
<p>
— У  гобітів такі самі  плащі,  як у  нас, — заперечив Арагорн. —  Але  ж ти при<br />
денному світлі проїхав лоруч і не помітив нас!</p>
<p>
— Вірно, — визнав Еомер. —  Вже не знаю, що й казати… Оце так справи! Ельф разом<br />
з гномом блукає степами Рохану. Людина зустрічає Лісову Королеву і стоїть переді<br />
мною  жива-здорова. Меч,  що  був  зламаний  раніше, ніж  батьки  наших  батьків<br />
оселилися на цих  землях,  знову  готовий  до бою…  Чи  легко збагнути,  як слід<br />
поводитись у такі дивні часи!</p>
<p>
- І  в дивні, і в звичайні  відомо, як  слід поводитися. Добро й зло  місцями не<br />
міняються, вони так і лишаються добром і злом — і для людей, і для ельфів, і для<br />
гномів. Не лише в  Золотому  Лісі  Лоріену, але й  вдома  інколи нам  доводиться<br />
вибирати…</p>
<p>
— Так воно й є, Арагорне. Я тобі вірю. Та й сам я давно вже обрав свій шлях. Але<br />
я не  вільний у своїх вчинках. Наші  закони забороняють чужинцям без провідників<br />
переходити через володіння ярла, якщо він сам не дасть особливого дозволу. Зараз<br />
цієї  заборони дотримуються дуже суворо. Я пропонував вам добровільно йти слідом<br />
за мною — ви відмовилися. А  нападати на  трьох зі своєю сотнею мені сумління не<br />
дозволяє…</p>
<p>
— Не думаю, що ваші  закони стосуються мого випадку, — сказав Арагорн. — До того<br />
ж я не зовсім чужий. Я бував у Рохані неодноразово, бився у ваших лавах,  хоча й<br />
під іншим  іменем. Знав я твого батька,  Еомунда, розмовляв і з  Теоденом, сином<br />
Тенгила. Це  нечувано, щоб шляхетний воїн і маркграф  Рохану  силою  перешкоджав<br />
таким  намірам,  як наші! Мій  обов'язок  ясний,  і я  його  виконаю. А ти, сине<br />
Еомунда, вирішуй: допомбжи нам або хоча б не зазіхай на нашу волю. Якщо ж боїшся<br />
порушити  закон  —  не  нарікай,  коли  кількість  захисників   ваших   кордонів<br />
зменшиться…</p>
<p>
Ще трохи повагавшись, Еомер сказав:</p>
<p>
— Для нас обох  час дорогий.  Дружиш кортить вирушити  у  зворотну  путь, а твої<br />
надії щогодини згасають.  Ви підете  звідси, куди захочете. Я  позичу вам коней.<br />
Тільки з  одною  умовою:  коли  так  чи  інакше скінчиш  своє  полювання,  прошу<br />
відвідати садибу Медусельд у  Едорасі, де  нині перебуває  Теоден. Тільки так ти<br />
доведеш ярлу, що [29] я вчинив правильно. Від тебе залежатиме  моє добре ім'я, а<br />
може, й життя. Не підведи мене!</p>
<p>
— Не підведу, — твердо сказав Арагорн.</p>
<p>
Дуже здивувались воїни Еомера, коли  він наказав  віддати зайвих коней чужинцям;<br />
багато  хто   недовірливо  поглядав  спідлоба,   але   лише   Еотайн  насмілився<br />
висловитись:</p>
<p>
— Може,  й варто  дати коня цьому  достойному  пану, якщо він належить до народу<br />
Гондору. Але ж хіба це можливо, щоб на роханських скакунах гарцювали гноми!</p>
<p>
— Можеш не турбуватися, — пирхнув Гімлі. — Краще бігти всю дорогу своїми ногами,<br />
ніж дертися на  це чудовисько, навіть якби ти мене попрохав,  а тим більше, якщо<br />
тобі його шкода!</p>
<p>
— Якщо не  хочеш нас затримати, Гімлі,  доведеться  погодитися, —  вгамував його<br />
Леголас. — Не страждай, друже мій, сідай  зі  мною  — так  краще за все. Не тобі<br />
довірять коня й не ти за нього відповідатимеш!</p>
<p>
Арагорнові привели  міцного  чубарого  жеребця; Слідопит, не вагаючись, впевнено<br />
скочив у сідло.</p>
<p>
— Його  звуть  Хасуфель,  Міцне  копито, —  сказав  Еомер. —  Він  вірно  служив<br />
загиблому Гарульфові, служитиме й тобі.</p>
<p>
Леголасу дістався Арод, тонконогий, норовистий і полохливий. Ельф, незважаючи на<br />
це, попросив зняти з Арода й сідло, й вуздечку.</p>
<p>
— Мені це ні до чого!</p>
<p>
Як не дивно, Арод не тільки безбоязно  підпустив до  себе нового хазяїна, але  й<br />
став  з  першого  ж слова підкорятися кожному його  бажанню. Роханські  вершники<br />
дивились на це з великим  захопленням, бо не знали, що  ельфи зуміють поладити з<br />
будь-якою твариною, аби вона мала чуйне серце. Коли ж  на спину  Арода підсадили<br />
Гімлі, гном одразу міцно вчепився  у пояс друга —  йому було так само незатишно,<br />
як колись Сему Гемджи в лоріенському човні.</p>
<p>
— Щасливої  дороги   вам! —  побажав  Еомер. —  Нехай  ваші   друзі  знайдуться!<br />
Повертайтеся швидше, влаштуємо розвагу нашим мечам!</p>
<p>
— Я повернусь, — сказав Арагорн.</p>
<p>
- І я повернусь, — заявив Гімлі. — Ми не закінчили розмови  про Королеву Лісу. Я<br />
ще повчу тебе ввічливості!</p>
<p>
— Подивимось, — посміхнувся Еомер. — Після  всіх нинішніх див я вже не здивуюсь,<br />
якщо гном  побажає своєю [30] сокиркою вбити мені в голову  повагу до прекрасних<br />
дам… Але спочатку повернися живий!</p>
<p>
На цьому вони розсталися. Відмінно бігли роханські коні: озирнувшись через якусь<br />
чверть години, Гімлі  вже ледве міг розрізнити загін Еомера на обрії. Арагорн не<br />
озирався; пригинаючись до  шиї  Хасуфеля,  він слідкував за стежиною. Орки, як і<br />
казав Еомер, витоптали  цілий  тракт уздовж Ентули.  На половині  шляху  до лісу<br />
Слідопит зупинив коня й попередив друзів:</p>
<p>
— Роханці пройшли слідом за орками, сліди стерто. Схоже, звідси ніхто до Андуїна<br />
не повертав. Але  орки  вже знали,  бачили гонитву — могли  спробувати як-небудь<br />
позбутися  полонених,   приховати  їх…   їдьмо   повільніше,  зараз  треба  бути<br />
напоготові.</p>
<p>
Погода почала  псуватися. З плоскогір'я Рохан насунулися важкі сиві хмари. Сонце<br />
прикрив   сірий  серпанок.  Споночіло.  Ліс  Фангорн  наближався  й  чорнів  усе<br />
виразніше. Сліди, як і раніше, ніде не  розгалужувались, зате стали зустрічатися<br />
вбиті орки: тонкі стріли з білим оперенням прошили їхні спини й горлянки.</p>
<p>
На  узліссі  мандрівників  зустріло  свіже  згарище — вугілля  було  ще гаряче й<br />
димилося. Неподалік виднілася купа  шоломів, дротиків,  пробитих щитів, зламаних<br />
ятаганів.  Посеред купи на кілку стирчала голова гобліна; на пом'ятому шоломі ще<br />
можна було розрізнити знак Білої Руки. Трохи  далі,  там, де  Ентула витікала  з<br />
лісу, височів свіжо-насипаний курган. Його вкривали смуги дерну, а  на  верхів'ї<br />
були встромлені колом п'ятнадцять списів.</p>
<p>
До ночі трійця встигла обстежити всю околицю,  але даремно:  Меррі та Пін зникли<br />
без сліду.</p>
<p>
— Більше  нічого  не поробиш, —  зажурився  Гімлі. —  Відтоді,  як  ми вийшли  з<br />
Причальної Бухти, з усіма загадками сяк-так впоралися, а тепер… Мабуть,  згоріли<br />
кісточки наших гобітів  разом з нікчемними  гоблінами. Що ми скажемо Фродо, якщо<br />
доведеться? Як  погано буде старому Більбо у Рівенделлі… Недарма Елронд не хотів<br />
відпускати юнаків з нами!</p>
<p>
— Гандальф мав іншу думку, — нагадав Леголас.</p>
<p>
— Гандальф збирався  дійти до кінця,  а сам  загинув першим, — не завжди, схоже,<br />
його пророкування здійснюються… [31]</p>
<p>
— Він не  обіцяв безпеки ані  собі, ані іншим, — сказав  Арагорн. — Існують такі<br />
справи,  які легше почати,  ніж  відкласти,  навіть коли ризикуєш  головою. Піти<br />
звідси ми встигнемо й завтра Все одно доведеться чекати світанку…</p>
<p>
Віддалившись  від  побоїща,  вони розташувались на ніч  під  корячкуватим старим<br />
каштаном;  на ньому збереглося ще  осіннє листя,  широке, іржаве,  наче  висохлі<br />
долоні з розчепіреними пальцями. Гілля каштана болісно поскрипувало під поривами<br />
нічного вітру. Гімлі трусило,  мов  у йрошрниці, а зігрітися не було чим  — вони<br />
узяли з собою кожен лише по одній ковдрі.</p>
<p>
— Давайте розпалимо багаття, — не витримав гном. — Хай це навіть небезпечно! Хай<br />
собі орки злітаються, мов мушва на свічку!</p>
<p>
— Якщо бідолашні гобіти  блукають лісом,  вогонь  вказав  би  їм  вірний шлях, —<br />
підтримав гнома Леголас.</p>
<p>
— А заразом й усілякій погані, - сказав Арагорн. — Звідси  недалеко до  володінь<br />
Сарумана. І потім, наскільки я знаю, в межах Фангорна небезпечно рубати дерева.</p>
<p>
— Роханці  нещодавно  палили  величезне  багаття, —  наполягав  Гімлі,  -  онде,<br />
поглянь, скільки  нарубали дров.  А  потім  провели  тут усю ніч,  і ніхто їх не<br />
чіпав.</p>
<p>
- їх було багато, і гнів Фангорна  їм не  страшний — вони  рідко  тут бувають, а<br />
глибше  взагалі  не зазирають.  Нам же  неодмінно доведеться  заглибитися. Краще<br />
будемо обережними. Не чіпай хоча б живі дерева.</p>
<p>
— Не  буду, —  пообіцяв Гімлі. —  Тут лишилося достатньо поління,  та ще скільки<br />
хмизу…</p>
<p>
Гном  заходився  збирати  сухе ломаччя,  складати,  розводити  вогонь.  Арагорн,<br />
притулившись  до стовбура  каштана, поринув у роздуми. Леголас стурбовано блукав<br />
галявиною, пильно  прислухаючись до невиразних  голосів  ночі. Коли  Гімлі висік<br />
іскру й полум'я весело затріщало, всі троє сіли навколо вогню і прикрили плащами<br />
світлий  круг.  Листя  каштана  зашурхотіло  сильніше.  Леголас  підвів  голову,<br />
придивився:</p>
<p>
— Дивіться! Дерево гріється!</p>
<p>
Можливо, то було лише  оманливе ворушіння тіней,  але всім здалося,  наче каштан<br />
тягнеться до багаття, згинає стовбур, нахиляючись нижче; брунатні листки жорстко<br />
терлися один об одного, немов зашкарублі долоні змерзлого мандрівника. [32]</p>
<p>
Віддалені  дерева стояли нерухомог понуро обмірковуючи  якісь  свої  незбагненні<br />
справи. В  їхній присутності було незручно порушувати тишу. І все ж таки Леголас<br />
запитав:</p>
<p>
— Келеборн застерігав  нас, щоб не заходили далеко в цей  ліс. Чи не знаєш чому,<br />
Арагорне? Чи знав про це Боромир?</p>
<p>
— У  Гондорі  люди розповідають  різне. Я вважав би  все казками,  що каламутять<br />
розум  людей звідтоді,  як  втрачено  справжню мудрість,  якби  не  застереження<br />
Келебор-на. Я саме  зараз обмірковував, скільки тут правди, а скільки забобонів…<br />
Але якщо ти, лісовий ельф, нічого не знаєш, то чим я можу тобі допомогти?</p>
<p>
— Ти більше  за мене  блукав  світом.  У нас  про  Фангорн  не  згадують, тільки<br />
співають про  онодримів, що колись мешкали тут — люди звуть їх ентами. Фангорн —<br />
стародавня пуща, навіть за нашим відліком часу.</p>
<p>
— Так, він ровесник  Старого Лісу  за  Могильниками.  Елронд  казав,  ці ліси  —<br />
залишки Первісного Лісу, де мандрували  Первонароджені, коли людські  племена ще<br />
не прокинулися. Але Фангорн свої таємниці оберігає, про них я нічого не знаю.</p>
<p>
— А  я й знати не хочу, — вставив Гімлі. — Які б  не були  тутешні мешканці, від<br />
моєї допитливості вони не постраждають!</p>
<p>
Перш ніж  лягати спати, тягли жереб, кому  вартувати.  Перша черга випала Гімлі;<br />
Арагорн і Леголас лягли. Засинаючи, Слідопит пробурмотів:</p>
<p>
— Пам'ятай, Гімлі, не рубай, не ламай живі дерева. По  хмиз  теж далеко не ходи.<br />
Коли щось трапиться — буди мене…</p>
<p>
Він  загорнувся у ковдру й заснув. Леголас лежав з відкритими очима — розкинувши<br />
руки, сплітаючи  нічну  яву  з  глибоким сном,  як це вміють  усі  ельфи.  Гімлі<br />
влаштувався біля вогню,  задумливо  погладжуючи  лезо  своєї  сокири.  Шелестіло<br />
листя, більше ніщо не  порушувало  нічної тиші. І  все ж  чомусь Гімлі закортіло<br />
озирнутися.</p>
<p>
Там, де  світло  зливалося  з  навколишньою  темрявою, гному привиділася постать<br />
згорбленого старця з патерицею, у плащі та широкому капелюсі, глибоко насуненому<br />
на  чоло.  Гімлі  підскочив,  хотів  крикнути,  але  горло  перехопило;  гном  у<br />
збентеженні  відсахнувся,  хруснула  гілка.  Розбуджені  цим звуком,  Арагорн  і<br />
Леголас вп'ялися очима у загадкове  видіння.  Старець  не видав  ані  звуку,  не<br />
поворухнувся. [33]</p>
<p>
— Що  вам потрібно, дідусю? —  запитав  Арагорн. —  Якщо  змерзли  —  підійдіть,<br />
погрійтеся.</p>
<p>
Арагорн  зробив крок уперед, але  старець вже зник, мов  розчинився  у  темряві.<br />
Шукати його було б зайвою працею — місяць сховався, ніч була чорна, мов смола. І<br />
цю смоляну темряву розпороло заливчасте іржання.</p>
<p>
— Коні! — шалено крикнув Леголас. — Тримайте коней!</p>
<p>
Але Хасуфель і Арод  вже зірвалися з  прив'язі і  помчали невідомо куди. Як грім<br />
серед  ясного  неба  — залишитися  без коней перед  лицем  Фангорна,  далеко від<br />
населених місць… Іржання й пирхання завмерли, віддалилися, і  знову тільки вітер<br />
шурхотів мертвим листям.</p>
<p>
— Отже, коней ми втратили, — підбив  підсумки  Арагорн. — Нам їх не знайти, хіба<br />
що самі повернуться. Доведеться якось обійтися. Добре хоч ноги ще при нас…</p>
<p>
— Нога! — вигукнув Гімлі. — Понести нас вони здатні, але нагодувати…</p>
<p>
Він підкинув хмизу й посунувся до вогню.</p>
<p>
— А вдень навіть чути не  хотів про їзду верхи, — засміявся Леголас. — 3 тебе ще<br />
вийде чудовий наїзник!</p>
<p>
— Чи буде ще можливість для цього? — пробурмотів Гімлі. — Коли  хочете знати, що<br />
я  думаю,  так ось:  усе це штуки  Сарумана.  Пам'ятаєте, Еомер розповідав — той<br />
тиняється тутешніми краями в  плащі з каптуром. Це він  поцупив коней або просто<br />
налякав. У добрячу халепу вскочили! Запам'ятайте мої слова — це тільки початок!</p>
<p>
— Твої слова я запам'ятаю, — сказав  Арагорн. —  А ось ти забув: у нашого дідуся<br />
на голові був капелюх, а  не каптур. Дочекаємося ранку, а там  побачимо. Я стану<br />
на  варті, а  ти лягай, Гімлі.  Мені  однаково більше  не заснути,  я поки трохи<br />
поміркую.</p>
<p>
Арагорна змінив Леголас, потім  знову  настала черга Гімлі. Але до  самого ранку<br />
нічого  більше не трапилось. Невідомий  дідусь не  з'являвся,  роханські коні не<br />
повернулись.</p>
<p>
</p>
<p>
<br />
Розділ З ДОБЛЕСНІ УРУК-ХАЇ</p>
<p>
<br />
Піна  мучили кошмари: він  чув  свій власний слабкий крик  «Фродо, Фродо!», ім'я<br />
лунало в  темних  підземеллях,  але  замість  доброго  старого  друга з  темряви<br />
ширилися перекривлені потвори і тешися волохаті лапи. Де ж Фродо, де Меррі? [34]</p>
<p>
Холодний вітер дихнув  у  обличчя. Пін  оговтався. Наставав  непогожий  вечір, і<br />
дійсність здалася анітрохи не кращою за  сон. Пін лежав на землі, руки, коліна й<br />
щиколотки  його були міцно зв'язані; поруч — Меррі, жовтувато-блідий, з головою,<br />
обмотаною брудним  ганчір'ям.  А  навкруги  кишіли  орки. Вони  сиділи,  стояли,<br />
вешталися туди-сюди — багато орків,  ціла банда.  Пін  спробував склеїти  уривки<br />
спогадів. Вони з Меррі побігли до лісу… Навіщо? Чому вони мчали, мов навіжені, з<br />
відчайдушним криком і не слухаючись Блукача? І як їм пощастило  викотитися  саме<br />
під ноги оркам? Ті заверещали, але  битися не  поспішали,  хоча Меррі  рубався з<br />
ними щосили.  Добрий, відважний  Меррі… Потім їх розшукав  Боромир. Він примусив<br />
орків  прийняти  бій, багатьох повбивав, інші  порозбігалися. Тоді  вони  втрьох<br />
кинулися до ріки, але не  встигли зробити й десяти кроків — вороги знову напали,<br />
тепер уже всім гуртом,  і  серед них  з'явилися величезні гобліни дивної породи.<br />
Стріли посипалися  дощем,  і  всі цілили в Боромира.  Лицар затрубив у свій ріг,<br />
луна  прокотилася  лісом, орки одразу ж боязливо відступили; але на заклик ніхто<br />
не  відгукнувся, і  вороги з  потроєною  люттю  навалилися  втретє.  Останнє, що<br />
закарбувалось  у пам'яті Піна, був  Боромир: він осідав на землю, і чорна стріла<br />
тремтіла в його грудях. А потім — морок, темрява…</p>
<p>
«Мабуть, мені  дали палицею  по голові, - подумав Пін. — А Меррі,  здається,  ще<br />
гірше  довелося… Що ж сталося  з Боромиром? І чому нас не вбили? Де ми? Куди нас<br />
тягнуть?»</p>
<p>
Він  не  мав  нікого, щоб  спитати, і не  було звідки  чекати  на відповідь. Пін<br />
тремтів від холоду і почував себе зовсім розбитим.</p>
<p>
«Адже  ж не хотів  Елронд  нас  відпускати! Дарма  Гандальф  його переконав… Ну,<br />
навіщо я згодився? Пасажир! Ні, гірше — зайвий вантаж. І вкрали мене, як торбу з<br />
мотлохом…  Хоч би Блукач або хтось з наших  відшукав би  нас та  визволив! Та чи<br />
можна  на  це  сподіватися?  Це  ж  всупереч усім  планам.  Доведеться,  мабуть,<br />
визволятися самотужки…»</p>
<p>
Пін спробував трохи підвестися. Один з орків поруч загоготав:</p>
<p>
— Куди,  куди,  друже?  Лежи  смирно, доки дозволяють.  Відпочивай,  недоростку,<br />
незабаром  задамо твоїм ніжкам роботу, ще  пожалкуєш, що не безногим  народився!<br />
[35]</p>
<p>
Розмовляв він загальною мовою, але знайомі слова звучали в нього гугняво й надто<br />
огидно.</p>
<p>
— Ех, дали б  мені розважитися, ти взагалі б пожалкував, що на світ народився, —<br />
підхопив інший орк. — Ти б у мене щуром запищав, малюче!</p>
<p>
Орк посунувся до Піна, ощирив жовті ікла, повертів довгим вищербленим ножем.</p>
<p>
— Лежи спокійно, недолюдку, або я тебе цією штучкою залоскочу, — прошипів він. —<br />
Раджу  не нагадувати мені про свою  присутність,  бо я  ж  можу ненароком забути<br />
наказ!</p>
<p>
Звернувшись до свого напарника, орк кинув з люттю:</p>
<p>
— Сто  болячок  у   бік  сарумановим  підлабузникам!  Уг-лук  у  багронк  пушдуг<br />
Саруман-глоб бубхош скар…</p>
<p>
Він довго ще лаявся своїм скрипучим наріччям. Переляканий Пін принишк, хоча нога<br />
й  руки  боліли йому все сильніше, а  в спину вп'ялося  каміння.  Щоб хоч  якось<br />
відво-ліктися від болю, він став прислухатися. Між орками  йшла суперечка. Кожен<br />
вирішував по-своєму, що робити далі, яким шляхом йти та як вчинити з полоненими.<br />
Їхня мова завжди звучить злостиво й брутально, а  зараз вони ще  й  сварилися. У<br />
загоні були орки різних порід, їм доводилося спілкуватися загальною мовою, і Пін<br />
майже все розумів.</p>
<p>
— Щоб впоратися з  ними, як вони того варті, час потрібен! — кричав один. — А ми<br />
поспішаємо!</p>
<p>
— Ач,  вигадав! —  гугнявив  інший. —  Та  порізати  їх  нашвидкуруч,  справи на<br />
хвилину! Бо якщо ми поспішаємо, навіщо з недоростками воловодитись?</p>
<p>
-  Є  наказ, —  втрутився  третій  голос,  хрипкий  і  низький. —  «Усіх  вбити,<br />
недомірків узяти живцем та доставити не гаючи часу». Чи не ясно сказано?</p>
<p>
— Та  кому  вони  потрібні! — заволав  одразу цілий хор. —  Чи, може, ці потвори<br />
годяться для особливих розваг?</p>
<p>
— Ні, я чув, вони знають воєнну таємницю ельфів. Їх допитуватимуть.</p>
<p>
— Воєнну  таємницю?  А чому  б  нам  самим  не  скористатися?  Обшукаймо  їх  та<br />
відберемо…</p>
<p>
— Дуже цікава думка, — глузливо зазначив голос, не такий грубий, як інші, але ще<br />
мерзотніший. —  Обшукати,  кажеш? Я  повідомлю про  тебе  кого слід!  Обшукувати<br />
полонених заборонено! Ось такий вам від мене наказ!</p>
<p>
- І від мене, — втрутився попередній хрипкий бас. — Сказано: живцем і з усім, що<br />
на них є. Всім ясно? [36]</p>
<p>
— А ти нам не укажчик! — вигукнув той, що першим почав суперечку. — Ми он з якої<br />
далини,  від самих  печер за ними  чвалаємо, нам розрахуватися за  своїх  треба.<br />
Заріжемо їх та й повернемося до себе на північ, нам цього давно хочеться!</p>
<p>
— Хотіти можеш  чого завгодно, — відрізав хрипун. — Але робити будеш, що я велю!<br />
Я, Углук, тут над вами старший. І я вас поведу до Ізенгарда!</p>
<p>
— Дозволь запитати, — перебив мерзотний, — хто править нами? Саруман чи Той, хто<br />
все бачить? Нам час повертатися до Горбурцу, тобто Барад-Дура!</p>
<p>
— Ми  б  із  радістю, —  заволали  орки  наперебій. —  Тільки  за  Ріку  нам  не<br />
переправитись. Нас мало, мости не візьмемо…</p>
<p>
— Адже  я переправився. Крилатий назгул чекає  нас на північ звідси, на східному<br />
березі.</p>
<p>
— Аякже, аякже!  Ти собі полетиш з полоненими, загребеш у  Горбурці всі нагороди<br />
та  подяки,  а нам тягтися пішака крізь  землі  Кіннотників? Дзуськи! Підемо всі<br />
разом. Тут небезпечно, не помітиш, як наскочиш на бандитів чи бунтівників…</p>
<p>
— Правильно,  треба  триматися   купи, —   прохрипів  Углук. —   Я  вам,   хряки<br />
ненажерливі, не довіряю. Усі ви хоробрі у себе в хліві.  Якби не ми, втекли б не<br />
озираючись! Хто вбив великого лицаря? Хто захопив полонених? Ми, Урук-Хаї, слуги<br />
Сарумана  Мудрого, Білої  Руки, який годує нас  м'ясом людей.  Ми привели вас  з<br />
Ізенгарда сюди,  і ми ж відведемо назад, і  дорогу  оберемо самі. Це я вам кажу,<br />
Углук!</p>
<p>
— Надто багато балакаєш, — перебив мерзотний. — Сумнів маю, чи сподобається це в<br />
Горбурці. Чи не побажають там полегшити твій надто важкий тягар і зняти з плечей<br />
надто  розумну  голову? Та ще  поцікавляться, звідки  в  ній такі думки.  Чи  не<br />
Саруман нашептав? Ким він себе вважає, якщо складає власні плани та ще тиче всім<br />
у вічі цю свою білу позначку? Вважаю, у Горбурці повірять мені, Горшнаку, коли я<br />
скажу, що Саруман з  глузду з'їхав, а точніше  —  готує зраду. Око  Володаря  не<br />
дрімає!</p>
<p>
— Хряками нас обзиває! — підхопили орки. — Хробак гнойовий,  невільник  поганого<br />
чаклуна, що від старості збожеволів! Не людським м'ясом він вас годує, а  орчим!<br />
[37]</p>
<p>
Здійнялося вищання, гарчання, забрязкали шаблі. Пін обережно перекотився на бік:<br />
сторожі лишили полонених без нагляду й втрутилися  в сварку. Напруживши очі, Пін<br />
угледів величезного чорного гобліна й зрозумів, що це Углук. осом  до носа перед<br />
ним стояв приземкуватий  орк на кривих ногах,  з  широкими плечима й довгими, до<br />
землі, ручиськами —  Горшнак. Ватажків оточив натовп.  Пін здогадався, що орки з<br />
північної орди — за Горшнака. Вони тримали напоготові ножі й шаблі, але  досі не<br />
наважувались пустити їх у діло.</p>
<p>
Углук щось прогарчав. До нього підступила дюжина гоб-лінів, таких же величезних,<br />
як він  сам. Відразу ж, без передмов, Углук махнув ятаганом —  раз,  другий, — і<br />
покотилися дві голови. Горшнак відскочив убік і розтанув у темряві.</p>
<p>
Північні орки  заметушились.  Один, тікаючи,  перечепився  через  нерухоме  тіло<br />
Меррі, огидно вилаявся та впав;  гоблін з углуківців  миттю підскочив та рубонув<br />
його. Пін упізнав вартового, який годину тому лякав його своїми жовтими  іклами.<br />
Тепер він,  мертвий, лежав поперек Піна, стискаючи ніж, довгий і вищерблений, як<br />
пилка.</p>
<p>
— Зброю до  піхов! — скомандував  Углук. — Розважилися, та й годі. Рушаймо прямо<br />
на захід, через плоскогір'я та до лісу. Йти будемо вдень і вночі. Второпали?</p>
<p>
«Зараз або ніколи, — подумав Пін. — Доки цей звір буде наводити порядок,  в мене<br />
є час. Спробую щастя!»</p>
<p>
Він  злегка поворушив  пальцями. Лезо ножа  різнуло  по долоні — одразу  ж пішла<br />
кров, — і зісковзнуло до зап'ястка.</p>
<p>
Північні  орки  бурчали, поки ще двоє незадоволених  не  позбулися голів;  Углук<br />
розпоряджався, репетування  та лайка не вщухали. Ніхто не звертав уваги на Піна.<br />
Добре, що йому не  заломили руки  за  спину!  Він міг  сяк-так їх  згинати, хоча<br />
мотузка й вп'ялася в шкіру. Пін  потроху зсунув з  себе  мертве тіло  і  тихцем,<br />
боячись дихати, заходився водити  вузол  мотузки  вгору-вниз  уздовж леза. Сталь<br />
була добре вигострена, мертва хватка орка не слабшала — вузол  піддався, мотузка<br />
впала. Пін підхопив обрізки, скрутив подвійну вільну петлю, просунув  крізь  неї<br />
руки й ви-тягся нерухомо — дуже вчасно.</p>
<p>
— Підняти полонених! — рикнув Углук. —  Тільки без дурниць! Якщо не доведете  їх<br />
живцем, відповідатимете головою! [38]</p>
<p>
Окоренкуватий орк просунув голову між  зв'язаними  руками Піна, закинув його  за<br />
спину,  наче мішок, і  став  до ряду. Так  само прилаштували Меррі.  Пін ткнувся<br />
обличчям у потилицю носія,  лапи орка  стиснули його  лікті. Гобіт закрив  очі й<br />
знову знепритомнів.</p>
<p>
Він прийшов  до тями, коли його шпурнули на тверду, кам'янисту землю. Було ледве<br />
опівночі,  але вузький серп місяця  вже сховався за обрієм. Банда  скупчилась на<br />
гребені урвистої гори; унизу хвилями ходив білуватий туман. Десь збоку було чути<br />
плескіт води.</p>
<p>
— Вивідувачі повернулися! — заволали прямо над вухом Піна.</p>
<p>
— Ну, що бачили? — просипів Углук.</p>
<p>
— Одного-єдиного кіннотника, та й той одразу подався на захід. Шлях вільний!</p>
<p>
— Чи надовго? Дурні! Чом його не вбили? Він усіх своїх на ноги підніме, до ранку<br />
кляті конярі про все довідаються! Ну гаразд, якщо поспішатимемо, проскочимо.</p>
<p>
Волохата тінь Углука заступила небо над Піном.</p>
<p>
— Ану,  сідай!  Моїм хлопцям  набридло  надриватися. На нас  чекає спуск кручею,<br />
доведеться тобі  попрацювати. Раджу ворушитися хутчіш!  Та не галасуй і  не роби<br />
спроби тікати. Впіймаємо й провчимо, назавжди  про  дурні  жарти забудеш, а  для<br />
нашого пана і такий у нагоді станеш…</p>
<p>
Углук розрізав мотузки на щиколотках  і колінах Піна, підняв  його за  волосся й<br />
поставив на  ноги.  Пін похитнувся.  Углук знову смикнув його  за  волосся. Орки<br />
захихотіли. Углук сунув Пінові в зуби флягу й примусив ковтнути якогось пекучого<br />
питва. Пін закашлявся, йому стало жарко, біль у ногах минув.</p>
<p>
— Тепер другого, — сказав Углук.</p>
<p>
Рослий  орк підійшов до Меррі  та  стусонув його  ногою в бік.  Меррі застогнав.<br />
Углук поштовхом всадовив полоненого й зірвав пов'язку з його голови. Зачерпнув з<br />
видовбаної коробочки щось темне й помастив рану. Меррі зойкнув і смикнувся. Орки<br />
заплескали в долоні і радісно заверещали:</p>
<p>
— Ліків  боїться!  Для  нього  ж  стараються,  а  він…  Гей-гей,  як  ми  з  ним<br />
розважимося!</p>
<p>
Однак  зараз  їм було  не до розваг.  Углук  не бажав  гаяти  часу, а  для цього<br />
потрібно  було  привести до  нормального  стану невільників.  Лікування  подіяло<br />
швидко. Коли Углук силоміць  влив у горло полоненого пару  ковтків з фляги, [39]<br />
перерізав мотузки  і підняв  Меррі, той уже  міг стояти,  і  рана йому навіть не<br />
боліла, хоча темний шрам на лобі залишився на все життя.</p>
<p>
— Привіт, Піне, —  сказав Меррі, з викликом підвівши голову. — І ти  теж вирішив<br />
прогулятися? Де ж ми відпочинемо та підживимось?</p>
<p>
— Заткни пельку! — рявкнув Углук. —  Притримай язика, не смійте базікати! А якщо<br />
хвицятися почнете, пану про все доповімо. Ось він вже вас пригостить досхочу!</p>
<p>
Меррі й Піна повели нарізно. Банда поринула  у вузьку щілину й  стала спускатися<br />
до рівнини. Незабаром поранені ноги гобітів ступили на м'яку траву.</p>
<p>
— Тепер прямо й  прямо! — прокричав  Углук. — На  північний захід. Лугдуш, підеш<br />
першим.</p>
<p>
— А що робитимемо, коли сонце встане? — збентежено загомоніли північні орки.</p>
<p>
— Йтимемо, — відрізав  Углук. — А ви як думали?  Лягти  на травичку  й зачекати,<br />
поки Біловолосі завітають до нас на бенкет?</p>
<p>
— Нам при денному світлі погано…</p>
<p>
— Нічого, я йтиму останнім,  ви  в мене як миленькі поскачете. Бігом руш, хто ще<br />
бажає побачити  рідні печери. Присягаюся Білою Рукою! Ні  за що більше не візьму<br />
цих   гірських  баранів  на  серйозну  справу!  Невже  нікому  було  їх  навчити<br />
солдатської справи? Бігом, грім та блискавка! Бігом, поки ніч!</p>
<p>
Банда  понеслася  довгими  стрибками.  Вони  не  дотримувалися ніякого  порядку,<br />
штовхалися,  лаялись,  але рухалися  швидко. До кожного  гобіта приставили трьох<br />
орків з довгими бичами. Пін опинився в хвості натовпу і з жахом думав, чи  довго<br />
зможе витримувати цей скажений темп — у нього вже добу і ріски в роті  не  було.<br />
Жар лікувального питва  ще давався  взнаки, думки  гарячково крутилися, й чомусь<br />
усе ввижалося обличчя  Блукача.  Орки  ліворуч,  орки праворуч,  орки  позаду  й<br />
навкруги… важкі чоботи затоптують сліди  маленьких невзутих  ніг…  ой, чи  зможе<br />
навіть досвідчений Слідопит розібратися?..</p>
<p>
Шлях  пішов схилом, до западини, де земля  була насичена вологою і пружинила під<br />
ногами. Темні силуети губилися серед густих випаровувань.</p>
<p>
— Гей там, попереду, уповільніть ходу! — гримнув Углук. [40]</p>
<p>
Несподівано Піну спала на  думку чудова витівка; він круто звернув, викрутився з<br />
лап охоронця та майнув у туман так стрімко, що одразу розтягся гошском на мокрій<br />
траві.</p>
<p>
— Стій! Куди?! — заволав Углук. Піднялася метушня. Пін скочив і помчав навмання.<br />
Орки  схаменулися швидко, одні побігли навздогін, інші —  навперейми. «Не втекти<br />
мені, - думав Пін. — А все ж таки потрібно залишити якусь позначку…</p>
<p>
Зв'язаними руками він намацав  застібку на комірі плаща, відірвав; волохаті лапи<br />
вже чіплялися за його плечі, але він  встиг відкинути смарагдовий листок Лоріену<br />
якнайдалі.</p>
<p>
«Буде тут лежати до кінця  світу, —  подумав  Пін. — І навіщо я це зробив?  Наші<br />
якщо й живі, напевне пішли за Фродо…»</p>
<p>
Довгий бич  хльоснув його по  ногах й обідрав  шкіру  зі  щиколоток.  Пін  ледве<br />
втримався від крику.</p>
<p>
— Досить, —  розпорядився Углук. — Опудалу ноги  ще  будуть  потрібні. Примусьте<br />
обох бігти як слід. Бичем тільки підганяйте. Але не думай, що дешево заплатив, —<br />
звернувся він до Піна. — Я тобі цей фокус ще пригадаю. А тепер марш!</p>
<p>
Від наступного відрізку шляху в гобітів мало  що лишилося в пам'яті. Вони бігли,<br />
бігли, бігли, намагаючись не відставати, їх  хльоскали бичами, хльоскали вправно<br />
та охоче, а  якщо вони уповільнювали біг,  брудні лапи підхоплювали їх  і  тягли<br />
силоміць.</p>
<p>
Підбадьорлива  дія  пекучого  питва давно  скінчилася.  Піна тіпало, хитало; він<br />
валився на траву, криві кігті впивалися в його тіло і примушували  підвестися. І<br />
знову його тягли, мов  лантух, і знову тьмарилося в очах — чи то  ніч наставала,<br />
чи налягала знемога? Навіть орки благали відпочинку, і  нарешті Углук  зглянувся<br />
на них. Піна знову кинули на землю, і він  одразу ж провалився у безодню маячних<br />
снів,  але невдовзі  безжальні  лапи  знову  трусили його.  Довго  ще  в  тупому<br />
заціпенінні терпів він стусани й удари, доки не відчув, що темрява розвіюється й<br />
лихоманка вщухає. Пін  боязливо розклепив вії.  Був ранок;  орки передавали один<br />
одному якийсь наказ.  Ось він дійшов до носіїв, і гобіти укотре вже опинилися на<br />
землі.</p>
<p>
Пін лежав  нерухомо,  намагаючись  подолати тугу  й  відчай. Його  знову напоїли<br />
пекучим трунком, кинули [41] шматок хліба та  в'яленого  сирого м'яса. Пліснявий<br />
хліб  Пін  жадібно проковтнув,  до м'яса  не  доторкнувся:  він не  настільки ще<br />
зголоднів, щоб-забути,  яку дичину  орки в'ялять про  запас. Поївши, гобіт сів і<br />
озирнувся.</p>
<p>
Меррі лежав неподалік, на  березі швидкої вузької річки. Попереду маячили  гори,<br />
на  їхніх  нерівних зубцях вже  горіли перші  відблиски сонця,  по схилах темною<br />
ковдрою лежали ліси. Серед орків  назрівала нова сварка. Вони сперечалися, дерли<br />
горлянки, одні тягли на південь, інші — на схід.</p>
<p>
— Залиште  їх  мені,  - торочив  Углук. —  Вбивати не можна,  сказано ж!  А якщо<br />
бажаєте кинути  здобич, заради якої самі ж стільки старалися  — кидайте,  я  сам<br />
ними займусь!  Доблесним  Урук-Хаям, як  завжди,  дістанеться найважче.  Боїтеся<br />
Біловолосих?  Тоді біжіть, рятуйтеся! Онде ліс,  ноги в руки —  та підтюпцем! Та<br />
поспішайте, бо доведеться комусь зросту вкоротити, щоб інші порозумнішали…</p>
<p>
Сварка  розросталася,  пристрасті  розгоралися. І нарешті  сотня,  чи й  більше,<br />
північних орків з воланням вирвалися з натовпу  і безладною  зграєю  помчали  до<br />
гір. Гобіти залишилися  під владою орків Білої  Руки. їх  було не менш ніж вісім<br />
десятків,  усі  похмурі,  присадкуваті,  косоокі,  озброєні  важкими   луками  й<br />
короткими широкими ятаганами. З північних орків утрималася жменька найбільших  і<br />
найнахаб-ніших.</p>
<p>
— Ну,  тепер Горшнаку кінець, — пирхнув Углук. Інші  орки не спішили  підтримати<br />
його зловтіху. Усі вони з тривогою час від часу озиралися на південь.</p>
<p>
— Знаю,  знаю, — бурмотів Углук. —  Кляті кіннотники пронюхали… А все через твою<br />
дурість, Снагу! Вуха б повідривати  й  тобі, й твоїм шпигунам. Але  Урук-Хаям не<br />
личить  журитися!  Незабаром побенкетуємо,  поласуємо кониною, а  може, й чимось<br />
солодшим…</p>
<p>
Тільки  зараз Пін зрозумів,  чому  частина гоблінів  рвалася  на схід:  звідти з<br />
хрипким  лементом  наближалися  десятків  три орків  із знаком  Кривавого Ока на<br />
щитах,  кривоногих  та  довгоруких.  Попереду  крокував  Горшнак.  Углук  широко<br />
посміхнувся, ощиривши зуби:</p>
<p>
— Кого я бачу! Чому ж це ви повернулися? Передумали?</p>
<p>
— Я повернувся наглянути за виконанням наказуй забезпечити збереження полонених!<br />
— зухвало випалив Горшнак.</p>
<p>
— Та  невже? — здивувався Углук. —  Даремна  турбота! Тут головний — я  і накази<br />
вмію виконувати  не гірше  за [42] тебе. Чи, може, вам  ще щось потрібно? Ви нас<br />
так швидко покинули, може, забули щось поспіхом?</p>
<p>
— Ми забули, що ти дурний, — розлютився Горшнак. — І я не хотів би довіряти тобі<br />
долю  славетних орків.  Ти  ведеш  їх  на неминучу  смерть,  я  прибув,  щоб  їх<br />
врятувати.</p>
<p>
— Добре! —  гримнув Углук. — Тільки хто  хоче уникнути бою, тому — в інший  бік.<br />
Чому ж ти не вирушив прямо до Горбурцу? Сюди йдуть Біловолосі!  А  твій приятель<br />
назгул знайшов собі інших пасажирів? Даремно ти не прихопив його з собою. Він би<br />
нам тут став у нагоді, якщо тільки їхні якості не перебільшують.</p>
<p>
— Назгули, назгули! — передражнив Горшнак; губи його тремтіли, він облизував їх,<br />
наче це слово було пекучим на смак. — Не суди про те, що твоїй макітрі довіку не<br />
збагнути! Так висловитись  про назгулів! Ти ще пошкодуєш  про це,  Углуку, мавпо<br />
безхвоста! Вони  ж бо  — зіниця Всевидющего  Ока! Тільки їхній час ще не настав,<br />
зрозумів? Володар не бажає,  щоб їх бачили на тому  березі Ріки передчасно. їхня<br />
справа — війна!</p>
<p>
— Забагато  знаєш,  як  я  бачу, —  перебив  Углук. —  А  це іноді шкідливо  для<br />
здоров'я.  А що як у Горбурці поцікавляться, звідки у простого службовця стільки<br />
знань  та навіщо? Гаразд, нема  коли мені з тобою теревеніти,  справа не  чекає.<br />
Нам, Урук-Хаям, завжди перепадає те, що складніше! Можеш тут язиком не плескати.<br />
Твої  свинки  повтікали. Дивись, як скачуть!  І ти давай. До Ріки ти б все  одно<br />
живим не повернувся. Ну, рушай! Я піду останнім, як завжди.</p>
<p>
Двоє  гоблінів Знову закинули Меррі й Піна на спини. Банда рушила бігом.  Година<br />
збігала  за  годиною,  а  вони  мчали  так  само  невтомно,  лише  носії  зрідка<br />
стишувалися, щоб помінятися. Поступово углуківці випереджували північних орків —<br />
чи були прудкіші й упертіші, чи Горшнак  так підстроїв, щоб опинитися в останніх<br />
рядах. Орки Сарумана вже наздоганяли північних орків, які втекли зі стоянки. Ліс<br />
наближався.</p>
<p>
Пін  був увесь у синцях та  патьоках крові, голова розколювалася, в обличчя весь<br />
час тикалися щетинисті вуха  носія. Перед  очима  маячили зігнуті  спини, товсті<br />
міцні  ноги  орків мірно, як годинникові стрілки,  рахували  секунди виснажливої<br />
нескінченності… [43] Опівдні банда Углука обігнала  північних орків-втікачів. Ті<br />
пленталися впівсили, засліплені не по-зимовому жарким сонцем, опустивши  голови,<br />
висолопивши язики.</p>
<p>
— Що, зварилися? — насміхалися  гобліни Углука. —  Погані  ваші  справи, ледарі!<br />
Біловолосі вас усіх переловлять і зжеруть. Вони вже близько!</p>
<p>
Раптом  Горшнак,  озирнувшись,  пронизливо  завищав.  Зловорожий  жарт  виявився<br />
правдою: по  п'ятах банди летіли  чвалом грізні вершники. Неможливо  врятуватися<br />
від приливної хвилі сипучими пісками; безупинно, невблаганно, як хвиля на берег,<br />
котилася на орків гонитва.</p>
<p>
Найманці  Сарумана ухитрилися ще  подвоїти швидкість.  Сонце  сідало  за Імлисті<br />
Гори; довгі тіні покреслили степ. Північні  орки підбадьорилися і теж прискорили<br />
біг.  До лісу було рукою  сягнути. Орки вже  мусили  обминати поодинокі  дерева,<br />
передвісники Фангорна. Місцевість  пішла вгору, спочатку ледь помітно, потім все<br />
виразніше — оркам це не завадило. Углук і Горшнак вигуками підганяли банду.</p>
<p>
«Ніщо їх не бере, — думав Пін. — Вислизнуть…»</p>
<p>
Він  спромігся краєм ока глянути через плече назад.  Далеко  на заході вершники,<br />
вишикувавшись  дугою,  гнали  коней  по  рівнині,  намагаючись оточити  орків  і<br />
притиснути  до річки;  сонце  з  заходу  позолотило  їхні  списи,  і  шоломи,  і<br />
скуйовджене ясне волосся.</p>
<p>
Ось коли Пін пожалкував,  що не подбав у  Рівенделлі  дізнатися більше  про чужі<br />
краї й неуважно розглядав карти! Що це за народ? Пін ніяк не міг згадати… Раніше<br />
потреби не було: план  походу був у руках  людей, мудріших за  нього, хіба могло<br />
Пінові в  Рівенделлі примаритися, що  доля розлучить його і  з  Гандальфом,  і з<br />
Блукачем, і  навіть з  Фродо!  Здається,  кінь  Гандальфа  родом  з цих  степів.<br />
Прикмета взагалі сприятлива… «Та чи відрізнять нас від орків? — непокоївся  Пін.<br />
— Тут, мабуть, про гобітів і чутки не було. Воно, звичайно, добре,  що ця погань<br />
наразиться на неприємності, але хотілося б врятувати свої тлінні кістки…»</p>
<p>
На жаль,  поки  що видавалось  ймовірнішим,  що  полонені  загинуть  раніше, ніж<br />
роханці їх помітять.  З ряду  загоничів  раз  у  раз виїжджали  лучники, навскач<br />
стріляли по тих орках,  що відставали, і  жодного разу  не  схибили; потім  вони<br />
стрімголов  повертались до  своїх, і стріли орків, випущені навмання,  пролітали<br />
повз  них.  Роханці  здійснювали  [44]  цей маневр кілька разів і вже влучили  у<br />
гоблінів, що бігли попереду. Один захитався та впав зовсім близько від Піна.</p>
<p>
Орків стало менше, але десь зо дві сотні ще залишалося. Вже поночі вони вдерлись<br />
на невеличкий пагорб. До узлісся залишалось близько півмилі, але здолати цю малу<br />
відстань оркам не  дозволили. Коло загоничів зімкнулося навколо пагорба.  Дехто,<br />
не  послухавши  Углука,  спробував  пробитися  до   лісу,  але  з  цих  хоробрих<br />
повернулося тільки троє.</p>
<p>
— Ось ми  й  вляпалися! —  злорадів  Горшнак. —  Подякуємо  нашому  наймудрішому<br />
ватажку! Сподіваюсь, великий Углук визволить нас з цієї пастки?</p>
<p>
— Недоростків  покласти! — наказав  Углук, ніби й не почув  єхидства Горшнака. —<br />
Лугдуше,  візьми  двох  хлопців  та  стережи  полонених.  Не  вбивати,  хіба  що<br />
Біловолосі  наїдуть  прямо  на вас.  Втямили?  Поки  я  живий,  недоростки  мені<br />
потрібні! Ноги їм зв'яжіть. Та щоб ні пари з уст!</p>
<p>
Знов жорсткі пута стягли ноги полонених. Але вперше за  весь час вони  опинились<br />
поряд.  Під  рев,  волання  та  брязкіт  шабель  Пін  та  Меррі  нарешті  змогли<br />
поговорити.</p>
<p>
— Я вже не  маю ніякої надії, - прошепотів Меррі. — Хоч би й розв'язали мене — і<br />
тоді не встав би. Моя душа вже в тілі не тримається…</p>
<p>
— А де  твої коржики? В  мене ще два  чи три залишилось. Ці падлюки, здається, в<br />
нас нічого не відібрали, крім зброї?</p>
<p>
— Мій  запас при мені, - шепнув  Меррі. — Тільки,  певно, все розкришилося. Та й<br />
взагалі, ротом до кишені не дотягнешся…</p>
<p>
- І не треба.</p>
<p>
Але тут брутальний  стусан дав Пінові зрозуміти, що шум у таборі вщух, і сторожа<br />
знов напоготові.</p>
<p>
Ніч настала  холодна та тиха. Навколо пагорба, де  скуп-чились  орки, миготіли в<br />
пітьмі, мов  червоно-золоте намисто,  вогники  багать.  Роханці проти світла  не<br />
виходили, і орки, що мусили цілити на вогонь, дарма витратили багато стріл, поки<br />
Углук не  заборонив ці марні спроби.  Пізніш,  коли місяць визирнув  з  серпанку<br />
хмар, в  його холодному напівсяйві зрідка помічали  невиразні  тіні — це рохакці<br />
стояли на чатах.</p>
<p>
— Чекають, кляті,  на схід сонця! — буркнув  Лугдуш. —  Чому нам  не  спробувати<br />
прорватись? Про що він там міркує, наш дорогий Углук? [45]</p>
<p>
— Ваш дорогий  Углук  гадає, що дехто забагато патякає,  - пролунало  раптом  за<br />
спиною  сторожів. —  Бевзь! Чим  ти  кращий,  ніж  та  печерна голота,  північні<br />
нездари? Куди з такою сволотою йти на прорив! Вони відразу хвіст підібгають — та<br />
тікати,  а Біловолосі на рівнині  всіх легко під  копита  пустять… Не заперечую,<br />
північні  жителі бачать поночі, мов дикі  коти. Але й  Біловолосі  бачать  вночі<br />
краще,  ніж інші двоногі. А  їхні  коні!  Справжні звірі,  вітерець і той  вночі<br />
помітять!  А все  ж таки ми для тих білявих приготували даруночок:  в лісі чекає<br />
Маугур зі своїми хлоп'ятами!</p>
<p>
Промова Углука  втішила  гоблінів Білої Руки, але решта потайки ремствували. Ті,<br />
кого  призначили  охороняти табір, безтурботно полягали  спочивати  під покровом<br />
привітної  ночі. А  ніч, на яку вони так  довго чекали,  ставала все темнішою  —<br />
місяць  знов сховався,  Пін нічого  не міг  побачити далі  власного  носа. Однак<br />
роханці, хоч і чекали світанку, не мали наміру оберігати сон ворогів. Серед ночі<br />
здійнялася страшенна колотнеча на  східному боці пагорка: трійко воїнів безшумно<br />
прокралися до табору, закололи дюжину  орків  та  відійшли  без ушкоджень. Углук<br />
побіг  вгамовувати переполох. Пін  та Меррі насилу відірвались від  землі.  їхня<br />
сторожа побігла  за Углуком. Але  у ту ж мить довгі кошлаті  лапи, схопивши обох<br />
гобітів  за комір, потягли їх геть.  Гобіти  ледве  впізнали волохату голову  та<br />
огидну  пику  Горшнака.  Смердючий  подих  торкнувся їхніх облич, тверді  пальці<br />
почали обмацувати з ніг до голови. Пін відчув, ніби мурашки побігли по спині.</p>
<p>
</p>
<p>
</p>
<p>
</p>
<p>
<br />
— Ну,  малюки, — мовляв Горшнак, —  як  спалося?  Солодко чи  не  дуже?  Звісно,<br />
ночівля не дуже приємна: тут — батори, шаблі, там — ці моторошні списи… Дрібному<br />
народцю не слід встрявати у великі справи!</p>
<p>
Він нишпорив по  кишенях, промацував кожну складку одягу. В мутних його сліпаках<br />
жеврів  хижий вогонь. Серце бідолашного  Піна  зойкнуло  від жахливої  здогадки:<br />
Горшнак  знає  про Перстень! І, звичайно,  хоче  заволодіти ним, поки  Углук  не<br />
бачить… А якщо зіграти на цьому? Пін набрався  духу й прошепотів перше,  що зміг<br />
вигадати:</p>
<p>
— Думаєш, одразу знайдеш? Не так уже це й просто!</p>
<p>
— Що? — не зрозумів Горшнак. Лапа його міцно стиснула лікоть Піна. — Про  що ти?<br />
Про що йдеться, недоростку?</p>
<p>
Пін хвилину  помовчав, потім старанно забулькотів  горлом: гор-р-лум, гор-р-лум.<br />
[46]</p>
<p>
— Це так, абищиця, мій дорогесенький… Лапи Горшнака смикнулися.</p>
<p>
— Гей-гей! Надто, надто небезпечні слова, мій дорогий!</p>
<p>
— Можливо, —  підхопив  Меррі,  спритно  вгадавши  намір   Піна. —  Можливо,  це<br />
небезпечно не  тільки  для нас.  А  втім,  ти й сам  усе знаєш.  А  що  ти  даси<br />
натомість, якщо ми… Якщо схочеш, ясна річ.</p>
<p>
— Чи хочу я? —  наче не  вірячи своїм  вухам,  перепитав Горшнак.  Він намагався<br />
зберегти витримку,  але лапи його тряслися все помітніше. —  Чи хочу я! І що дам<br />
натомість! Що за натяки?</p>
<p>
— Наосліп  справи не  роблять, — ретельно  підбираючи  слова, відповів Пін. — Ми<br />
могли б зберегти  тобі й час, і  зусилля. Але перш за все ти розв'яжеш нам ноги.<br />
Інакше ми нічим тобі не допоможемо.</p>
<p>
— Бідолашні дурники! — зашипів  Горшнак. — Що в  голові маєте та що за пазухою —<br />
усе з вас витягнемо свого часу… Не довелося б вам пожалкувати, що замало знаєте…<br />
Ми  поспішати  з дізнанням  не  будемо,  розтягнемо  задоволення. Вважаєте,  вам<br />
зберегли  життя заради доброти душевної?  Тут  навіть бовдур  Углук відповів  би<br />
правильно, повірте мені!</p>
<p>
— Повірити неважко, — сказав Меррі. — Але здобич  ти ще не  отримав. І зовсім не<br />
обов'язково, що взагалі  коли-небудь  отримаєш.  Якщо  ми потрапимо в  Ізенгард,<br />
Горшнакові припаде  дуля з маком! Усе  відбере Саруман. Хочеш забезпечити себе —<br />
домовляйся з нами, момент вигідний, іншого не буде!</p>
<p>
Терпець  Горшнакові вже майже урвався.  Згадка про  Сарумана  добряче  розлютила<br />
його.  Час  спливав, галас у  таборі  вщухав.  Углук міг повернутися в  будь-яку<br />
хвилину.</p>
<p>
— Маєте його при собі? — буркнув Горшнак. — Хто з вас його зберігає?</p>
<p>
— Гор-р-лум, гор-р-лум, — відповів Пін.</p>
<p>
— Розв'яжи нам спершу ноги, — сказав Меррі. Орка трясло, наче в пропасниці.</p>
<p>
— Кляті підлі  недоростки! — засичав  він. — Та я  радше вас пошматую! Ви що, не<br />
розумієте —  я  можу вас оббілувати? Я з вас фарш  можу  зробити! А якщо побажаю<br />
прихопити з собою, обійдуся й без ваших ніг!</p>
<p>
І  він раптом підхопив  обох гобітів, притиснув  ліктями до своїх товстих боків,<br />
затулив волохатими кулаками роти,  а  потім, зігнувшись  в три  погибелі,  різко<br />
стрибнув уперед. [47]</p>
<p>
Швидко, безшумно добіг до краю пагорба, прослизнув повз сплячих вартових і, наче<br />
упир,  помчав  униз  схилом  на захід,  до  Ентули. З цього  боку  шлях здавався<br />
відкритим, попереду світилося лише одне багаття.</p>
<p>
Пробігши сотню кроків, він  затримався, озирнувся,  прислухався.  Але нічого  не<br />
побачив і  не  почув.  Пригинаючись,  вирушив  далі.  Притис  вухо до землі,  ще<br />
послухав,  Нарешті випростався й  ризикнув  зробити довгий стрибок.  І саме в цю<br />
мить  перед  ним  виросла  тінь вершника. Кінь  став дибки  й  захропів, чоловік<br />
свиснув.</p>
<p>
Горшнак  розпластався  на  землі,  прикривши  гобітів  собою,  і  витяг шаблю  —<br />
розправитися з полоненими, не  дати  їм  врятуватись.  Це його й згубило:  шабля<br />
дзенькнула, на клинку  відбився виблиск ближнього багаття, і тієї ж самої миті в<br />
темряві проспівала стріла; чи то  лучник добре поцілив, чи  сама  доля направила<br />
його  руку,  але  стріла прошила  праве плече Горшнака. Орк заскиглив,  випустив<br />
шаблю, скочив — і одразу  ж звалився,  пробитий списом. Дикий, верескливий  зойк<br />
вирвався з його горла, він смикнувся й затих.</p>
<p>
</p>
<p>
</p>
<p>
</p>
<p>
<br />
До  першого вершника приєднався другий. Пін  і Меррі  нерухомо лежали там, де їх<br />
кинув  Горшнак,  надто налякані,  щоб  подавати голос. Роханські коні, мабуть, і<br />
справді  могли бачити в темряві — вони  старанно переступили  через гобітів,  не<br />
зачепивши. А вершники не помітили дві маленькі постаті в ельфійських плащах.</p>
<p>
— Поки  що все чудово, —  ледве чутно  шепнув  Меррі,  -  тільки б  нас тут  теж<br />
ненароком не повбивали…</p>
<p>
Але  про  це   вони  могли  вже  не  турбуватися.  Передсмертний  крик  Горшнака<br />
переполохав  банду. Судячи  з  криків,  на  пагорбі  помітили зникнення гобітів.<br />
Углук, мабуть, зняв ще пару голів… У лісі, поза колом вогнів, почулося ревіння у<br />
відповідь: Маугур йшов з обіцяною підмогою. Роханці розділилися; одні підтяглися<br />
до пагорба,  безтрепетно  підставляючись  під  стріли орків,  щоб  не  випустити<br />
жодного ворога з пастки, а інші повернули назустріч Маугуру. Так Пін і Меррі, не<br />
зрушивши з місця, опинилися за межами небезпеки.</p>
<p>
— Ось зараз би нам і піти, — зітхнув Меррі, - якби в нас були  руки-ноги вільні.<br />
Ці вузли ні розплутати, ані перегризти…</p>
<p>
— Не сумуй, — сказав Пін, —  бо в  мене руки насправді  вільні. Я  все  ніяк  не<br />
встигав тобі сказати — мотузку я  [48] розрізав та тільки  про їхнє око залишив.<br />
Але спочатку непогано було б трошки попоїсти.</p>
<p>
Він скинув, нарешті, мотузяну петлю  з рук і витяг з кишені пакунок з їжею. Хоча<br />
хлібці трохи  висохли й розкришилися, листяна обгортка  не дала  їм розсипатися.<br />
Друзі  з'їли  по  два-три шматочки, згадуючи  прекрасні обличчя, веселі бенкети,<br />
смачні страви — де ви, безтурботні дні  в Лоріені! Вони  так глибоко задумалися,<br />
що навіть не помічали шуму близького бою. Пін першим повернувся до дійсності.</p>
<p>
— Тепер пішли звідси, — сказав він. — Зараз я все влаштую.</p>
<p>
Шабля  Горшнака валялася поруч, але вона була  заважка  для гобіта. Пін  проповз<br />
уперед, намацав на поясі гобліна довгий ніж, звільнився сам і допоміг Меррі.</p>
<p>
— Тепер  можна рухатися, —  сказав  він. —  Спробуємо  повзти.  Може,  від  руху<br />
розігріємося — і ноги запрацюють…</p>
<p>
Так і зробили. Земля була м'яка, податлива, але все одно вони просувалися  надто<br />
повільно. Обігнувши  здаля вогнище роханців, вони старанно повзли  далі, аж доки<br />
не дісталися ярів коло річки.  Вода  плюскотіла внизу,  у непроглядній  темряві.<br />
Гобіти присіли й озирнулися.</p>
<p>
Шум  вщух.  Видно,  з Маугуром було  покінчено.  Роханці повернулись  до вогнищ,<br />
зловісна  тиша  повисла над степом. Зрозуміло було, що наближаєтьсч розв'язка  —<br />
ніч закінчувалася. Безхмарне небо на сході вже починало бліднішати.</p>
<p>
— Потрібно сховатися, — сказав  Пін. —  Мало радості,  якщо ці вояки спершу  нас<br />
уб'ють, а потім виявлять, що помилилися!</p>
<p>
Він підвівся, потупцяв ногами.</p>
<p>
— Знаєш, мотузки обідрали мені шкіру, жорсткі були, наче ремені, але я вже трохи<br />
розім'явся. Мабуть, прошкутильгаю як-небудь. А ти як?</p>
<p>
Меррі теж підвівся.</p>
<p>
— Я  теж  нічого.  Дивна  річ  —  ельфійський  хліб!  Бадьорить сильніше й якось<br />
добріше, ніж питво орків! Цікаво, з чого  воно вариться… Хоча,  мабуть, краще не<br />
знати. Нап'ємося води, щоб його смак змити.</p>
<p>
— Не тут, — сказав Пін. — Тут берег високий. Пішли потроху!</p>
<p>
Якби у цю мить сторонній перехожий почув їхню розмову, він не повірив би,  що ці<br />
двоє пережили жорстокі муки, дивом уникли жахливої загибелі й  наближалися, [49]<br />
втративши  надію, до  безжального катування  і  смерті.  Та  й тепер  вони  ясно<br />
усвідомлювали, як мало  в них шансів знову знайти друзів  та безпеку. Однак вони<br />
йшли, взявшись за  руки,  і на ходу ділилися  враженнями, переводячи на жарт усі<br />
пережиті жахи, за звичаєм гобітів.</p>
<p>
— А ти  молодець, Туче, — говорив  Меррі. — Далебі, ти  заслуговуєш на особливий<br />
розділ у книзі старого Більбо, якщо, певна річ, я  матиму можливість  ознайомити<br />
його з твоїми подвигами. Як ти розкусив цю кудлату погань! Та із застібкою добре<br />
вигадав. Ось  тільки не  зрозуміло, чи буде з цієї вигадки сенс… Мені доведеться<br />
попотіти,  щоб не осоромитися. Адже тепер моя черга, кузене Тук. Здається  мені,<br />
ти  цієї місцевості  зовсім  не знаєш.  А я  з  більшою користю  проводив час  у<br />
Рівенделлі і знаю: ця річка — Ентула, а  ось це — останні відроги Імлистих Гір і<br />
горезвісний ліс Фангорн…</p>
<p>
Вони  зупинились на узліссі. Ніч, ховаючись від наближення ранку,  відступила до<br />
лісу й залягла глибокими тінями.</p>
<p>
— Ну ж бо, кузене Брендібок, веди, — сказав Пін. — Або вперед, або навпаки. Ти в<br />
нас, звісно, особа дуже обізнана, але чи не забув ти, від чого нас застерігали?</p>
<p>
— Зовсім ні, - відповів Меррі. — Та не лізти ж нам у саме пекло бою, правда?</p>
<p>
І він потяг Піна до лісу. Їх обступили могутні стовбури,  старі, як світ. Густі,<br />
сплутані  бороди  моху та  повзучих лишайників  звисали з  них,  коливаючись від<br />
вітру. Гобіти обрали темну  місцинку й визирнули  з-під  гілля — наче ельфи, які<br />
колись  уперше визирнули з  одвічних  хащів  помилуватися першою в їхньому житті<br />
ранішньою зорею. Далеко за Великою рікою, за Брунатними полями,  за простягнутим<br />
на сотні миль  безлюдним степом  буяло на  сході золото-криваве світило. Вітаючи<br />
його, дзвінко заграли сигнальні ріжки — роханські воїни почали переклик.</p>
<p>
У холодному  повітрі далеко пролунало іржання  коней. Вершники  дружно заспівали<br />
грізну бойову пісню, і коли сонячний диск до половини  піднявся над краєм землі,<br />
роханці з гучним  покликом пішли в  атаку. Орки заревли і вистрелили водночас із<br />
усіх луків, які ще залишились; зі свистом злетіла  хмара стріл. Кілька вершників<br />
повалилися на землю,  але  шеренга, не  завагавшись,  тіснила ворога [50]  далі.<br />
Тільки в одному місці серед загального сум'яття чорні гобліни згуртованим клином<br />
врізалися  в коло  нападаючих, прокладаючи собі шлях до лісу. Вони  розлютилися,<br />
клин  входив  усе  глибше,  здавалося, оточення  зараз  буде прорване. Вже  троє<br />
воїнів, що перегородили дорогу, впали, порубані шаблями орків.</p>
<p>
— Це Углук зі своїми, — сказав Меррі. — Чи не час нам тікати? Мені  щось не дуже<br />
кортить зустріти цього пана вдруге…</p>
<p>
Гобіти підхопилися й кинулися навтіки. Тому  їм не довелося побачити, як оточили<br />
Углука біля узлісся  Фан-горну, як Еомер, син Еомунда, третій  маркграф  Рохану,<br />
спішившись, бився з ватажком найманців Сарумана один на один — і переміг. А інші<br />
роханці тим часом наздоганяли в широкому степу останніх недобитих орків.</p>
<p>
Закінчивши цю нелегку справу, во'їни зібрали своїх загиблих, насипали над їхніми<br />
тілами курган  і проспівали  погребальний гімн.  Потім  спалили  рештки  орків і<br />
розвіяли ворожий попіл за вітром.</p>
<p>
Таким був кінець банди. Не залишилось  жодного  свідка, не було кому  повідомити<br />
про розгром Мордор чи Ізенгард.  Тільки  дим  від багаття стовпом  підіймався  в<br />
небо, і там його помітили численні уважні очі.</p>
<p>
</p>
<p>
<br />
Розділ 4 СТАРИЙ ЕНТ</p>
<p>
<br />
Намагаючись  не  збитися  з напрямку на захід, гобіти  йшли берегом річки,  йшли<br />
швидко, наскільки дозволяв дрімучий бурелом. Але чим далі від орків, тим слабшав<br />
страх, і  поступово вони зменшили ходу. Ставало  душно, наче під щільною запоною<br />
гілля не вистачало повітря. Нарешті Меррі не витримав:</p>
<p>
— Не можу більше! Давай хоча б дух переведемо.</p>
<p>
— Давай, —  погодився  Пін. —  Заразом  поп'ємо  водиці. У  мене  горлянка  геть<br />
пересохла.</p>
<p>
Вони видерлися на товстий  корінь,  що  крутим  коліном  скривився над рікою,  і<br />
напилися  із жмені.  Обом одразу ж стало легше. Тут же,  на корчі, вони присіли,<br />
зануривши  поранені  ноги  по  коліно  у  воду.  Ліс мовчав,  численні  стовбури<br />
юрмлячись поринали в сиву напівтемряву. [51]</p>
<p>
— Ти  часом не заблукав, проводире? — запитав Пін. —  Давай  і  надалі триматися<br />
цієї Ентули, чи як там ти її називаєш. У разі чого завжди можна буде повернутися<br />
туди, звідки прийшли.</p>
<p>
— Можна-то можна, вистачило б сил, — сказав  Мер-рі. — Якщо й надалі не буде чим<br />
дихати…</p>
<p>
— Дивлюся я на це все і чомусь згадую  велику  залу в нас удома, — сказав Пін. —<br />
Там жив старий Тук, обстановка старіла разом з ним, а  коли  він  помер,  з того<br />
часу ніхто там ні до чого не торкався. Старий був моїм прапрадідом,  так що було<br />
це  років сто  тому,  а  для  цих  хащ  —  усе одно  що вчора.  Поглянь-но,  які<br />
велетенські  борода,  вуса  мохові!  І  листя  торішнє чомусь  не  опало…  Якось<br />
неприбрано.  Навіть не  уявляю, як  тут  буде  весною, якщо  вона  сюди  взагалі<br />
зазирає!</p>
<p>
— Ну, сонце сюди  напевне зазирає,  -  сказав Меррі. — Тут  зовсім  не так, як у<br />
Чорноліссі, пам'ятаєш,  Більбо  розповідав? Там  млосно, темно, і мешкає усіляка<br />
нечість. А тут просто дуже тінисто й дуже… деревно, чи що?  Важко  повірити,  що<br />
тут мешкає яка-небудь живність.</p>
<p>
— В усякому  разі,  гобітам  тут не вижити, —  уточнив Пін. —  Тут  на сто  миль<br />
навкруги ані крихти їжі не знайдеш, а які в нас запаси — сам знаєш…</p>
<p>
— Жалюгідні, - зітхнув Меррі. — Сюди б наші торбинки з Причального Лугу…</p>
<p>
Він  витяг пом'ятий пакунок, прикинув: ельфійських крихт могло вистачити хіба що<br />
на п'ять днів найскромн-ішого харчування.</p>
<p>
-  І ковдр  у нас немає,  і  теплого нічого.  Куди б  ми не  пішли, будемо вночі<br />
мерзнути…</p>
<p>
-  І все ж таки потрібно обрати, куди йти, — сказав Пін. — Час-бо спливає! Ох, а<br />
це що?</p>
<p>
За деревами, там, де щойно висіла сіра каламуть, наче спалахнув яскравий ліхтар.</p>
<p>
— Сонечко знайшло собі віконце! — зрадів Меррі. — Здорово! Підемо туди, га? Тут,<br />
мабуть, недалеко…</p>
<p>
Однак  шлях до мети  виявився  довшим, ніж здавалося спочатку. Довелося подолати<br />
крутий підйом; під  ногами замість трави захрустіло  дрібне каміння. Але золотий<br />
ліхтарик горів усе гарячіше, і нарешті вони вийшли на сонячне світло. Перед ними<br />
височіла  прямовисна скеля, і  сонце [52] гріло  її кам'яне  пласке  обличчя. На<br />
самій  скелі жодне дерево не могло утриматися, але  ті,  що росли біля підніжжя,<br />
напружуючи гілля,  тяглися  до  тепла. Вони  не здавалися  мертвими — їхня  кора<br />
блищала вологою чорнотою й світлою  бронзою, крони  опушила свіжа зелень. Гобіти<br />
відчули короткочасний дотик весни…</p>
<p>
У твердій  породі  скелі вітри  та дощі видовбали нерівні, криві сходинки.  Вони<br />
вели  на  вузький голий карниз, що був  вкритий  по краю щетинистою травичкою та<br />
вузлуватими кущиками  терну. На  карнизі стирчав  кострубатий  стовбур  з  парою<br />
товстих, пригнутих донизу сучків  — наче  сутулий старець  вийшов  погрітися  на<br />
ранньому сонечку.</p>
<p>
— Підемо  туди, —  нетерпляче  закричав  Меррі. —  Там  і  подихаємо досхочу,  і<br />
роздивимось!</p>
<p>
Не для гобітських ніг створювалися ті сходинки; зайняті важким сходженням, друзі<br />
навіть  не  замислювалися, яким  дивом рани  й подряпини загоїлись так  швидко і<br />
звідки взялися сили. Діставшись  карниза, вони віддихалися  й стали роздивлятися<br />
навкруги. Виявилося, що  пройдено лише яких-небудь три-чотири  милі; межу лісу й<br />
степу було добре видно, і звідти вітер зносив у бік Фангорну рвані клуби чорного<br />
диму.</p>
<p>
— Вітер помінявся, —  зауважив  Меррі. — Знову дме  зі сходу. Відчуваєш, як  тут<br />
холодно?</p>
<p>
— Отже, ця погодка ненадовго, — відповів Пін. — Знову все потьмяніє… А жаль — ці<br />
хащі  під  сонечком мають зовсім  інший  вигляд. Я б  сказав,  вони мені  навіть<br />
подобаються!</p>
<p>
— Йому подобається Ліс! Чудово!  Дуже люб'язно  з твого боку, — промовив  раптом<br />
чийсь лункий голос. — Ану  ж бо оберніться, дайте мені побачити ваші обличчя. Не<br />
можу стверджувати,  щоб  ви  мені  особливо подобалися,  але ж  не можна  судити<br />
поспіхом. Обертайтеся, ну ж бо!</p>
<p>
Широкі  долоні опустилися на спини гобітів і обережно, але рішуче розвернули їх,<br />
а потім піднесли у повітря.</p>
<p>
</p>
<p>
</p>
<p>
</p>
<p>
<br />
Гобіти  опинилися в  руках у небаченого створіння. Росту  в ньому було не  менше<br />
десяти  ліктів, довга  голова  без будь-якого  переходу  з'єднувалася  з  міцним<br />
тулубом. Важко було зрозуміти, чи він одягнутий у плащ з сіро-зеленої, схожої на<br />
кору  тканини,  чи це  його власна  шкіра.  Сильні руки нижче плечей  гладенькі,<br />
бурого кольору;  на ступнях  по  сім довгих  пальців.  Низ  обличчя  ховала сива<br />
борода, довга,  густа, кущиста; окремі волосинки,  вгорі [53] завтовшки з  тонку<br />
гілочку, донизу розходилися мохнатими волоконцями. Але найбільше вразили гобітів<br />
очі велетня.  Карі, із зеленими цяточками, вони дивилися уважно й велично. «Наче<br />
бездонний колодязь, —  намагався згодом пояснити Пін, — повний давніх спогадів і<br />
повільних роздумів, а згори — відбиток нинішнього дня, як сонце віддзеркалюється<br />
на поверхні колодязя». Наче дивовижна рослина, що спала  чи  заглибилась у  свої<br />
думки від коріння до кінчиків листя і раптом прокинулася, й дивилася на них  так<br />
само зосереджено, як з давніх часів зосереджувалася на власних відчуттях.</p>
<p>
— Гм-гм, — промовив голос, такий низький, наче йшов з дерев'яної труби. — Дивно,<br />
дуже дивно. Не будемо судити поспіхом, таке в мене правило. От  якби  я спочатку<br />
побачив  вас,  а  потім  почув…  Ваші  голосочки мені  до душі,  цілком  приємні<br />
голосочки… Щось  вони мені нагадують,  тільки що? Забув… Та якби я вас  спочатку<br />
побачив, обов'язково розтоптав би.  Прийняв  би за нову, дрібну породу орків,  а<br />
потім досадував на помилку… Дивні якісь істоти. І корінці дивні, і гілочки…</p>
<p>
Пін, хоча  й був  приголомшений, уже отямився від  страху. Тепер  його розбирала<br />
цікавість.</p>
<p>
— Будь ласка, поясни нам, — сказав він обережно, — хто ти й що ти?</p>
<p>
Очі велетня стомлено пригасли.</p>
<p>
— Гм-гм.  Я — ент, у всякому разі, так мене  називають. Перший  з ентів, мабуть,<br />
так  по-вашому точніше. Одні звуть мене Фангорном,  інші  — Древесом.  І ви мене<br />
можете так звати: Древес.</p>
<p>
— Ент? — запитав Меррі. — А що це значить? Як ти сам себе називаєш?</p>
<p>
— Хо-хо, —  пхикнув Древес. —  Хо-хо!  Довго довелося б  тобі слухати!  Куди  ти<br />
поспішаєш? І взагалі, це мені  слід питати,  а вам — відповідати. Ви забрели  до<br />
моїх володінь.  Хто ви  такі?  Мені ніяк  не  вдається віднести вас  до  якогось<br />
відомого племені. Здається, про вас нічого немає в тих переліках, які я заучував<br />
у молоді роки. Давненько те було… Може, з того  часу складено  нові списки? Ну ж<br />
бо, спробую пригадати…</p>
<p>
 Слід пам'ятати усяке створіння!<br />
 По-перше — чотири вільних народи…<br />
 Найстарші — діти ельфів прадавніх,<br />
 Гноми підгірні, в ремеслах умілі,<br />
 Енти, ровесники гір земнородні;<br />
 Люди, що смертні, господарі коням…<br />
 Гм-гм-гм.<br />
 Вправні бобри, легконогі косулі,<br />
 Ласі ведмеді та вепри битливі,<br />
 Вовк ненаситний, заєць лякливий…<br />
 Гм-гм-гм.<br />
 Буйвол на паші, орел в піднебессі…<br />
 Білка метка і шляхетні олені;<br />
 Лебеді білі, гадюки холодні…</p>
<p>
Гм-гм, а далі? Тра-та-та та-там… та-там…  дуже  довгий  список. І жодне описання<br />
вам не підходить!</p>
<p>
— Дуже  навіть  дивно, —  сказав  Меррі. — Нас ніде в  старовинних  літописах не<br />
згадують. Але ж ми, гобіти, теж не перше століття на світі живемо!</p>
<p>
— Може, доцільно  додати до  старого списку  нові рядки? —  запропонував  Пін. —<br />
«Гобіти-крихітки  в  нірках  затишних». Додай  нас до чотирьох вільних  народів,<br />
одразу після людей-Здоровил, і все буде гаразд.</p>
<p>
— Гм! Слушна  думка, цілком  слушна, —  сказав Древес. — Це  вирішить  проблему.<br />
Отже,  ви  риєте нори?  Дуже,  дуже  розумно.  А  хто  назвав вас  гобітами?  На<br />
ельфійську назву не схоже. Адже  старі слова всі  йдуть  з мови ельфів, оскільки<br />
перші навчилися говорити…</p>
<p>
— Ніхто нас не називав, ми самі так назвалися, — сказав Пін.</p>
<p>
— Гм-гм! Ну-ну… Не поспішайте, будь ласка. Самі себе називаєте гобітами… Не слід<br />
у  цьому так необачно зізнаватися. Якщо  ви  будете такі  необережні  й  надалі,<br />
можете проговоритися й видати свої справжні імена.</p>
<p>
— А   ми   їх   і   не   приховуємо, —   заперечив   Меррі. —   Охоче    готовий<br />
відрекомендуватися. Я — Брендізайк, Меріадок Брендізайк, але можна просто Меррі.</p>
<p>
— А я — Тук, Перегрій Тук, можна просто — Пін.</p>
<p>
— Гм-гм, ну які  ж ви поспішні, - сказав Древес. — Мені приємна ваша довіра, але<br />
не можна ж говорити зовсім відверто, не познайомившись ближче! Енти, якщо хочете<br />
знати, всякі бувають. Є навіть істоти, що на вигляд нагадують ентів, але  зовсім<br />
не енти… Ну, коли ви не заперечуєте, [55] буду вас називати Меррі й Пін. Приємні<br />
імена. Але  свого справжнього імені я  вам  все ж таки не назву. У всякому разі,<br />
зараз, — таємничий зелений вогник заграв у його  очах, він примружився жартома й<br />
багатозначно. —  По-перше, воно  занадто  довге  для  вас, моє ім'я,  адже  воно<br />
зростало  із часом, а живу я дуже,  дуже  довго, так що це вже  не ім'я,  а ціла<br />
історія… Нашим  наріччям, старою мовою  ентів,  як ви  могли б її  назвати, ім'я<br />
завжди  описує життя того,  хто його носить. Наша  мова  дуже красива, але треба<br />
дуже багато  часу,  щоб розмовляти  нею. Ми користуємося нею, лише  коли  є щось<br />
варте тривалої  розповіді та тривалого слухання… А тепер  розповідайте, — сказав<br />
він раптом суворо. — Що відбувається  в  світі? І  яка  ваша участь у  тому,  що<br />
відбувається?  Бо  я   чую,   бачу,   носом   відчуваю  багато   що…   з   того…<br />
а-ламна-румба-шурум-лин-даор-бурун…  Вибачте, я привів лише частину того  слова,<br />
яким позначаю ці події. Уявлення не маю, як їх називати по-іншому. Ви розумієте?<br />
Усе, про  що я думаю, коли стою погожим ранком і  розглядаю степи за узліссям, і<br />
коней,  і  весь цей  широкий  світ.  Що діється?  Які  наміри Гандальфа?  А  ці…<br />
буррарум… —  у горлі в нього хрипко загуркотіло, наче хтось узяв фальшивий акорд<br />
на органі,  -  ці орки  й  хлопчисько Саруман у  своєму воронячому  гнізді? Мені<br />
хотілося б увійти в курс справ. Тільки говоріть, будь ласка, не поспішаючи.</p>
<p>
— Відбувається багато  чого, —  сказав  Меррі. —  Навіть  якби ми  половину слів<br />
ковтали,  і  то  б  довго розповідати  довелося.  Але ти ж  сам  радив нам  бути<br />
обережнішими. Як  же ми станемо тобі одразу все викладати? Не ображайся, але нам<br />
хотілося б знати, що ти збираєшся  з нами робити й на чиєму ти боці? Чи знайомий<br />
ти з Гандальфом?</p>
<p>
— Авжеж, — відповів Древес. — Він єдиний з магів,  хто по-справжньому піклується<br />
про долю зеленої братії… А ви його знаєте?</p>
<p>
— Знали, — сумно відповів Пін. — Він був нашим проводирем і щирим другом…</p>
<p>
— Ну,  тоді я відповім і на інші ваші запитання. Що я буду з вами  робити? Чи ви<br />
хотіли сказати «для вас»? Без вашої згоди — нічого не зроблю. Разом же ми можемо<br />
зробити  багато  чого.  Тепер  —  на чиєму я  боці? Нічого мені  про  ніякі боки<br />
невідомо. Прямую собі своєю дорогою. Але можливо,  наші з вами шляхи  на  якийсь<br />
час  [56] зійдуться. А чому  ви  згадали  про мого доброго друга  Гандальфа так,<br />
наче… гм-гм… його історія вже закінчилася?</p>
<p>
— Та тому, — сумно відповів Пін, — що історія хоча й  не закінчилася, Гандальф з<br />
неї випав…</p>
<p>
— Охо-хо,  гм-гм, —  пробурмотів  Древес. —  Ну-ну…  Гм-гм… Сам не  знаю, що вам<br />
сказати. Гаразд, розповідайте…</p>
<p>
— Ми охоче  все розповімо, — промовив Меррі. — Але це буде тривала розповідь. Чи<br />
не поставиш  нас спершу на землю? Ми могли б присісти й погрітися на сонечку. Ти<br />
не втомився нас тримати?</p>
<p>
— Мене втомити не так  уже  легко.  А от присісти… Я, так би  мовити,  сидіти не<br />
вмію. У мене мало… як це кажуть? — мало гнучкості. А сонце вже сідає. Давайте-но<br />
залишимо цю… зараз, зараз… як ви називаєте це місце?</p>
<p>
— Скелю? — підказав Пін.</p>
<p>
— Прискалок? Вершину? — додав Меррі. Древес повільно повторив за ними:</p>
<p>
— Вершина? Скеля? Ну,  нехай буде скеля. Хоча це надто коротке ім'я для того, що<br />
стоїть тут від створення світу… Ну та нехай. Підемо.</p>
<p>
— Куди? — запитав Меррі.</p>
<p>
— До мене додому. Точніше, до однієї з моїх осель.</p>
<p>
— А це далеко?</p>
<p>
— Як вам сказати? Для вас, може, і далеко. А яке це має значення?</p>
<p>
— Ти бачиш, ми  загубили  весь свій скарб, — пояснив Меррі. —  У нас і харчів не<br />
залишилося.</p>
<p>
— Ага! Гм… Про це не турбуйтеся, — сказав Древес. — Я пригощу вас таким  питвом,<br />
від якого  ви довго-довго будете  рости  й зеленіти. Ну,  а коли вам знадобиться<br />
піти, вкажіть, куди вам треба, і я віднесу вас. Ну що ж, ходімо?</p>
<p>
Не випускаючи гобітів з долоні, Древес підняв спершу одну, потім другу величезну<br />
ногу, присунувся  до крайки  карнизу і  став  поважно спускатися,  чіпляючись за<br />
скелю  пальцями  ніг, наче корінням.  Опинившись  унизу,  він  рушив повільними,<br />
широкими кроками,  дотримуючись берега річки  і  піднімаючись усе  вище  й  вище<br />
вгору. Одні дерева міцно спали й не помічали велетня; інші здригалися і поводили<br />
гіллям,  вітаючи його. Дорогою Древес  щось  бурмотів; ані на  мить  не  вщухало<br />
дзюрчання  потоку звучних  і незрозумілих слів. [57] Спочатку гобіти мовчали. їм<br />
було  на  диво  спокійно й затишно  в  долоні старого  ента і досить  поживи для<br />
роздумів. Потім Пін усе ж наважився подати голос:</p>
<p>
— Прошу вибачення,  можна  запитати?  Чи не поясниш ти, чому Келеборн застерігав<br />
нас, щоб ми сюди не ходили? Він казав, що заблукати тут дуже небезпечно…</p>
<p>
— Гм… так і  казав?  Ну, якби  ви  йшли  у  зворотному  напрямку,  я  б, мабуть,<br />
застерігав вас від Золотого Лісу. «Сповнені  небезпеки ліси  Лаурельдоренану», —<br />
так би я міг висловитися. Це повна стара назва, нині ж бо її скоротили — Лоріен…<br />
Може, там і справді небезпечно, може, там  і ліс більше не росте, сохне? У давні<br />
часи  звалися  ці місця Долиною Співучого Золота… Таємничий  край, не кожен може<br />
потрапити  туди безкарно! Дивуюся я, як ви звідти живими  вийшли,  а  ще  більше<br />
дивуюся, навіщо вза-талі  входили.  Багато  років жодному  чужинцю не  було туди<br />
дороги. Вельми  таємничі місця. Але й Келеборн вас недарма застерігав: і в наших<br />
краях   багатьом   перепало  на  горіхи.  Так-так,   інколи   було  непереливки.<br />
Ларелін-доре-нан-лінделордон-малінорнеліонорнемалін, — проспівав  він неголосно.<br />
— Вони там відгородилися  від усього світу.  Усе змінилося, і ми вже не ті, лише<br />
Золотий Ліс стоїть, як стояв. Келеборн, мабуть, і не впізнав би наші місця, вони<br />
геть змінилися з тих часів, коли він бував тут юнаком… Тауреліломеа тумалеморна,<br />
тумалетумареа-ломеанор, — так  у  давні часи  казали ельфи.  Світ  мінливий, але<br />
дехто береже вірність…</p>
<p>
— Не розумію, — запитав Пін. — Хто?</p>
<p>
— Енти та їхні підопічні, - сказав Древес. — Якби я  все добре розумів, то й вам<br />
би зрозуміліше пояснив.  Розумієш, деякі  з  нас лишилися  справжніми  ентами  й<br />
зберегли запас  життєвих соків. А інші засинають, дерев'яніють, якщо  можна  так<br />
висловитися. Бачиш, тут на перший погляд звичайнісінькі дерева, але дехто з  них<br />
зрідка прокидається. Інші  зовсім прокинулися  і  стають… як би краще  сказати?…<br />
ентуватими. І ці зміни не припиняються. Так от, є дерева з чорною серцевиною.  Я<br />
не  про трухлявість, ви  розумієте?  Наприклад, знав я чотири старі верби  понад<br />
Ентулою — на  жаль, їх  уже давно немає…  Вони  до  самої  серцевини спорохніли,<br />
порохнею  розсипалися,  але  до  кінця лишалися  тихими,  добрими,  ніжними,  як<br />
новонароджений паросток.  А нині в долинах  серед гір  такі  зустрічаються… [58]<br />
міцні, як кремінь, — і геть спотворені. Їх стає все більше. Ну, а в глибині лісу<br />
в нас з давніх часів небезпечно.</p>
<p>
— Як у Глухомані на півночі, так? — запитав Меррі.</p>
<p>
— Трохи схоже,  тільки ще гірше.  Там, на півночі, могли зберегтися тіні з часів<br />
настання Тьми, а в  нас є  такі  долини, яких Тьма взагалі не покидала, — а  там<br />
ростуть дерева й старіші за мене.  Ми,  певна  річ, робимо, що  можемо. Чужинців<br />
відганяємо, легковажних  лякаємо, прополюємо й навчаємо, стережемо й зберігаємо…<br />
Бачите,  ми, енти  — наставники  лісу.  Нас уже  небагато лишилося. Кажуть, кого<br />
довго пасеш, на того й стаєш схожим:  пастух на вівцю, вівці — на пастуха; але й<br />
ті, й інші недовговічні, і ці перетворення не встигають проявитися. Ми ж існуємо<br />
століттями, і ми ближче до дерев, ніж  люди до овець…  У нас  багато спільного з<br />
ельфами:  ми мало  цікавимося  собою, зате вміємо  розуміти всіх  на світі.  І з<br />
людьми  ми  схожі: ми більш  мінливі, ніж ельфи.  Може, енти в певному розумінні<br />
перевершують і ельфів, і  людей —  якщо вже за щось візьмемось, не відступимо до<br />
кінця… Ось і виходить, що деякі наші брати зовні вже нічим не  відрізняються від<br />
дерев, їх без достатньо важливого приводу не  розворушиш, навіть голос втратили,<br />
розмовляти  можуть  тільки   пошепки.  Зате  деякі  з   моїх  вихованці  потроху<br />
прокидаються, я навчив їх ворушити гіллям, говорити… Першими взялися за це, ясна<br />
річ, ельфи:  їм нестерпно хотілося всіх  наділити мовою  й усіх зрозуміти. Ельфи<br />
старих часів уміли з усіма  знайти  спільну  мову… Але  потім  насунулася Велика<br />
Тьма,  ельфи відпливли за Море або відступили до  затишних відлюдних долин та  й<br />
співають собі пісні про старі часи, які ніколи не повернуться. Ніколи…  Так-так,<br />
колись від нашого узлісся до Місячних Гір ліс  простягався, не перериваючись. От<br />
коли  було привільне життя! Я цілими днями прогулювався з гаю до гаю й співав, й<br />
нічого  не  чув,  окрім луни, що  повторювала мої  пісні. У нас тут було,  як  у<br />
Лоріені, навіть краще, пишніше, яскравіше. А яким  духмяним було повітря! Іншого<br />
разу нічого не хотілося робити, лише дихаєш — не надихаєшся…</p>
<p>
Древес замовк,  але  продовжував  швидко рухатися вперед.  Гобіти із захопленням<br />
стежили, як нечутно  ступають  його величезні  ноги. І  не  одразу помітили,  що<br />
велетень  [59]  знову  наспівує щось собі під  носа, спочатку ледь чутно,  потім<br />
гучним шепотом. Гобіти нагострили вуха — Древес, здається, співав для них…</p>
<p>
 У вербових низинах Тасарінана<br />
 Я блукав навесні.<br />
 0 ніжні пахощі весни<br />
 У Нан-Тасаріоні!<br />
 І я говорив: то є добре…<br />
 Влітку вітав я в'язи Оссіріанду…<br />
 О, сяйво і музика літа у семиріччі Оссіра!..<br />
 І думав я: тут найкраще!<br />
 До букових лісів Нелдорета<br />
 Я забрідав під осінь…<br />
 О, злотно-багряні шати осені у Таур-на-нелдор!<br />
 І то було більше, ніж я бажав!<br />
 Узимку я навідував сосни в нагір'ях Дортоніона…<br />
 О, вільний вітер і чорне гілля на білому тлі зими в Ород-на-тон!<br />
 Мій голос злітав увись і бринів у самому небі…<br />
 А нині усе те вкрила вода…<br />
 Що лишилось мені: тільки Амбарінна, Тауреморна та Альдалімн…<br />
 Моя рідна земля, мій ліс Фангорн, де коріння сягає глибин,<br />
 А роки незчисленні, як листя.<br />
 В Тауреморналімн…</p>
<p>
Ліс із повагою завмер, прислухаючись, навіть вітер вщух, і сухе листя стримувало<br />
свій шурхіт. А попереду за деревами проступали круті чорні урвища: вони підійшли<br />
до  підніжжя  Метадраса.  Десь тут,  поміж  скель, починалася  Ентула —  вона  з<br />
грайливим плескотінням збігала назустріч  енту із  скелястих  порогів.  Праворуч<br />
тягнувся зарослий травою косогір, а над  ним,  на нічим не затуленому  небі, уже<br />
плавали поміж хмар поодинокі зірки.</p>
<p>
Древес  прокрокував угору  по схилу, анітрохи  не уповільнюючи ходи, і  невдовзі<br />
гобіти  розгледіли  щось  схоже  на  арку:  два  дерева  схилилися  одне  одному<br />
назустріч, а  замість дверей  слугувало  густе  переплетіння  їхнього гілля,  не<br />
по-зимовому  одягнутого в  свіже листя, гладеньке  і  блискуче. Коли  старий ент<br />
наблизився, дерева розвели гілля обабіч, а листя привітно зашурхотіло. За  аркою<br />
відкрився просторий  майданчик,  заглиблений  в товщу  гори; ліворуч і  праворуч<br />
підіймалися стіни ліктів у дванадцять заввишки, а  вздовж  них  шпалерами  росли<br />
буки.  У поперечній стіні, ледве помітній  здаля, було видовбано неглибоку нішу,<br />
перекриту [60] склепінням; решту простору над залою перекривали лише густі крони<br />
буків. У вузьку  поздовжню щілину між ними  проглядало  небо; згори відшевідомих<br />
джерел біг вузенький  струмочок;  він  розтікався  по гладенькій  стіні багатьма<br />
струминками та спадав до  землі,  як срібляста завіса. У круглій  виямці посеред<br />
зали вода знову збиралася в єдиний потік і звідти текла до виходу, щоб злитися з<br />
Ентулою.</p>
<p>
— Гм-гм, — сказав Древес,  перериваючи тривале мовчання. — Ми прийшли. Від місця<br />
нашої зустрічі  до  цього  місця  моїх  кроків  близько  70  тисяч,  скільки  це<br />
складатиме  у  ваших  мірах, уявлення не маю.  У всякому разі,  вітаю  вас  біля<br />
підніжжя Останньої Гори. Мою оселю вашою мовою можна коротко назвати Джерельними<br />
Покоями. Я люблю тут бувати. Тут ми й заночуємо.</p>
<p>
Древес  опустив гобітів у траву під  буковими шпалерами,  і вони пішли за ним до<br />
ніші  під склепінням. Тільки дивлячись знизу, вони змогли помітити, що їх  новий<br />
знайомий  під час  ходи майже не  згинає колін; перш ніж  торкнутися землі всією<br />
ступнею,  він  спирався  на  неї  великими, широкими пальцями ніг.  Ступивши під<br />
крапельну  завісу, що прикривала нішу,  Древес кілька  разів з насолодою вдихнув<br />
вологе  повітря,  просякнуте перлинами  водяного  пилу,  широко  посміхнувся  та<br />
увійшов  під  склепіння.  Посеред  ніші  стояв  величезний  кам'яний  стіл,  ані<br />
стільців, ані лавок не було  видно. Древес сховався в  темній глибині, виніс дві<br />
великі чаші й поставив на стіл.  Чаші по вінця наповнювала, як здалося  гобітам,<br />
звичайна чиста вода, але коли Древес простягнув над ними руки, вода спалахнула в<br />
одній чаші  смарагдовим  сяйвом,  в іншій —  золотавим.  Змішуючись,  ці промені<br />
освітили нішу так, наче сонце потрапило до грота крізь мереживо весняного листя.<br />
Дерева в  залі за джерельною завісою  теж  засяяли,  спочатку  слабко, поступово<br />
розгораючись,  і невдовзі кожен листок був  оточений вінчиком  світла, зеленого,<br />
золотого  чи   мідно-червоного,   а   стовбури   засяяли,  наче  вирізьблені  із<br />
самоцвітного каміння.</p>
<p>
— Ну  от,  тепер можна й  підживитися, —  сказав Древес, —  скуштуйте-но  нашого<br />
питва…</p>
<p>
Він відійшов у кут грота, де стояли високі  кам'яні посудини з важкими кришками.<br />
Древес  підняв кришку  однієї  з них,  зачерпнув  великим ковшем  і наповнив три<br />
келихи — два трохи менших і один великий. [61]</p>
<p>
— Ця  оселя створювалася для ента, — сказав він,  повертаючись, —  тому стільців<br />
тут немає. Але я вас зараз прилаштую…</p>
<p>
Він  переніс  гобітів на кам'яну стільницю —  від неї  до підлоги було  не менше<br />
шести ліктів. Гобіти  сіли скраю, звісивши ноги,  і стали  маленькими ковточками<br />
смакувати частування. І ця рідина на вигляд не відрізнялася від води, але були в<br />
ній якісь пряні приправи, слабкий, але приємний лісовий дух.</p>
<p>
Дію  напою  гобіти відчули одразу.  Легке  тепло  виникло в  пальцях  ніг, потім<br />
відчуття свіжості й незвичної сили наповнило їхні тіла по самі маківки в прямому<br />
розумінні слова — волосся на головах гобітів заворушилося, закучерявилося, пішло<br />
в ріст. Тим часом Древес обмив ноги  у великому чані й, узявши свій келих, випив<br />
його повільно, не відриваючись. Гобіти вже стали побоюватися, чи не  захлинеться<br />
старий ент, але тут він нарешті облишив порожній келих і блаженно зітхнув:</p>
<p>
— У-хх…  Ну,  тепер  побалакаємо.  Ви сідайте  де-небудь,  а  я ляжу, а то напій<br />
вдарить мені в голову, і я засну.</p>
<p>
Біля правої стіни стояло низьке, лише ліктя два заввишки, ложе, заслане духмяним<br />
сіном і перистим листям папороті. Древес нахилився над ложем, і, якось непомітно<br />
для очей зігнувшись,  улігся, підклавши  руки під голову, і спрямував  погляд на<br />
склепіння  ніші, де грали золотаво-зелені  відблиски. Меррі й Пін прилаштувалися<br />
обіч на подушках із сіна.</p>
<p>
— Я  готовий слухати, — сказав  Древес. —  Розкажіть  мені свою історію, тільки,<br />
будь ласка, не поспішайте…</p>
<p>
І  гобіти  почали  з  того  самого  дня,  коли вони  покинули  Гобітон.  Вони не<br />
дотримувалися точної послідовності, перебивали,  доповнювали один  одного,  та й<br />
Древес часто втручався і  просив  уточнити  деталі. Про  Перстень  —  анічичирк,<br />
навіщо пішли з рідних країв, не згадували; а втім,  Древес і не питав. Зате його<br />
дуже цікавили Чорні Вершники і відпочинок у Рівенделлі, подорож Віковічним Лісом<br />
і  зустріч  з Бомбадилом,  перехід  через Морію  й  гостювання в  Лоріені.  Опис<br />
Гобітону  та  його околиць  довелося повторити  тричі.  Вислухавши, Древес задав<br />
несподіване питання:</p>
<p>
— А  чи не  зустрічалися  вам  у тих  краях… гм-гм…  якісь енти? Тобто  я  хотів<br />
сказати, жінки ентів? [62]</p>
<p>
— Жінки ентів? — здивувався Пін. — А який вони мають вигляд? Схожі на тебе?</p>
<p>
— Гм-гм… не зовсім. Адже вони і  змінитися могли, — задумливо відповів Древес. —<br />
Я спитав тому, що, судячи з опису, їм у вас мало сподобатися…</p>
<p>
Докладніш за все Древес розпитував про все, що стосувалося Гандальфа й Сарумана.<br />
Гобіти  щиро  пожалкували,  що  не  знають   нічого,  крім  уривків  інформації,<br />
підслуханої Семом на раді  в Елронда. Зате вони напевне знали, що  Углук та його<br />
ватага послані з Ізенгарда й вважали Сарумана своїм господарем.</p>
<p>
— Гм-гм… — пробурмотів  Древес,  коли гобіти дійшли  нарешті до опису битви  між<br />
орками й  кіннотою Рохану. — Немало нового  ви мені розповіли… Щоправда,  багато<br />
про що ви промовчали. Але не маю сумніву, що Гандальф схвалив би вашу поведінку.<br />
У великому світі відбуваються  важливі  події, а які саме, я  згодом дізнаюся, у<br />
щасливу чи  лиху годину… Присягаюся  корінням  й сучками! Ну й дива!  Звідкілясь<br />
виростає народець,  про якого ані слова немає в старих списках, і  погляньте-но!<br />
Забута  Дев'ятка  виринає з темряви,  щоб  гнатися  за  цими малюками,  Гандальф<br />
береться їм допомагати в далекій подорожі, володарка Галад-ріель дає їм притулок<br />
у Карас-Галадоні,  орки  залишають Глухомань,  щоб  спіймати їх! Небезпечний вир<br />
підхопив малюків. Сподіватимемося, що вони вціліють…</p>
<p>
— А що станеться з тобою? — запитав Меррі.</p>
<p>
— Гм-гм…  До  цього  часу я не втручався в  справи  великого  світу.  Нехай  цим<br />
займаються  люди й ельфи. Ну, і маги, ясна річ, їм-бо призначено турбуватися про<br />
майбутнє. Я не стою на чиємусь боці, тому що, власне кажучи, на моєму боці ніхто<br />
не стоїть, якщо можна так висловитися. Ніхто зараз не турбується  про ліси, як я<br />
звик, навіть теперішні ельфи.  І все ж не можна не любити ельфів! Це вони багато<br />
років  тому вилікували нас від  німоти. Мова —  безцінний дарунок, і  ми навічно<br />
вдячні ельфам, хоча шляхи наші давно  розійшлися. Але є на світі й такі племена,<br />
з якими я не примирюся ніколи! Я опираюся їм усіма силами… цим, як їх… буррарум…<br />
— Древес додав ще якісь слова з величезною огидою. — О,  так:  орки й правителі,<br />
яким вони служать. Я стривожився, коли було затемнене Чорнолісся, але потім Тінь<br />
відступила в Мордор, і я якось відволікся — Мордор далеко звідси. Але [63] зараз<br />
вітер знову дме зі сходу,  хтозна, може,  наближається  кінець усіх лісів світу…<br />
Старому ентові  не під силу стримати  бурю. Залишається пережити її чи загинути.<br />
Але є ще Саруман! А Саруман  — наш сусід… Про це не варто забувати… Із Саруманом<br />
треба щось робити. В останній час я про це багато розмірковував.</p>
<p>
— Хто ж такий Саруман? — запитав Пін. — Ти знаєш про нього більше за нас?</p>
<p>
— Саруман — великий маг, — сказав Древес. —  Історія магів мені  невідома.  Вони<br />
з'явилися, коли Великі Кораблі припливли з-за моря,  але чи прибули  вони на цих<br />
кораблях,  чи іншим  шляхом,  не знаю.  Я чув, що Саруман  мав велику пошану.  З<br />
якогось  часу, за вашим виміром уже дуже давно, він припинив втручатися в справи<br />
людей та ельфів,  засів у Агреності, або в Ізенгарді, як його називають роханці.<br />
Спочатку  все лишалося тихо,  але  з  роками  про нього можна  було  почути  все<br />
частіше. Його, здається, було  обрано головою  Ради Мудрих, але з усіх  починань<br />
Ради  нічого путнього не  вийшло.  Тепер-бо  я  здогадуюся,  що  ці  невдачі  не<br />
обійшлися  без  Сарумана.  Але  сусідів  він   тоді  не  чіпав  і  навіть  любив<br />
прогулюватися нашим лісом. Мені доводилося спілкуватися з ним. Подумати  лишень,<br />
я довірив  йому багато чого, що він сам  по собі ні  за що не відкрив би — а він<br />
крився, відмовчувався! Пам'ятаю його обличчя, хоча  давно вже  його  не бачив; з<br />
часом  воно  стало  нагадувати  вікно в кам'яній  вежі, добре  закрите зсередини<br />
віконницями.</p>
<p>
І  все  ж таки  я здогадуюсь, чого  прагне Саруман. Він хоче  Влади.  Його розум<br />
подібний до хитромудрої машини з коліщатами й гвинтиками, про живих істот він не<br />
думає,  хоча  при  нагоді  використовує.  Саруман  —  підлий  зрадник! Тепер  це<br />
зрозуміло як день. Зв'язався з клятими орками, грм, грм… Він їх перетворив своїм<br />
таємним умінням, надав їм  нового, небезпечнішого вигляду. Тепер вони як люди  —<br />
дурні,  жорстокі  люди.  Всі  злі  створіння, що  служать  Великій  Темряві,  не<br />
витримують сонця. Орки ж Сарумана, хоча і ненавидять сонячне світло, можуть жити<br />
при  ньому! Схоже, він людей  перетворив  на  орків,  або вивів змішану  породу…<br />
Страшно подумати, до чого ж може дійти його нестримна підлість!</p>
<p>
Древес  перейшов  на  свою  мову  і, судячи  зі  звуків,  пригадав  найстрашніші<br />
прокляття. Потім додав уже звичайним голосом: [64]</p>
<p>
— Раніше частенько я  дивувався, чому  це орки так сміливо  потрапляють до  мого<br />
лісу й перетинають його  без  будь-яких перешкод?  Тепер  уже зрозуміл:  Саруман<br />
встиг  вивідати  стежки  й  узнав  мої  таємниці… Цей  негідник  та  його  слуги<br />
спустошують мій ліс. Рубають  на  узліссі  дерева,  цілі,  здорові дерева.  Вони<br />
годують ними  вогонь в печах Ортханка! А іншого разу звалять стовбур і залишають<br />
гнити,  себто  через свою злость.  Над Ізенгардом вічно  стоїть хмара диму.  Сто<br />
прокльонів  на його коріння й гілля!  Багато  з  тих,  хто загинув,  були  моїми<br />
друзями. Я знав їх від  першого паростка, від  насіння… Багато хто  з них  набув<br />
голос,  а тепер вони замовкли навіки. На місці живого лісу  поширюються пустелі,<br />
порубки  ошкірилися пнями…  Я занадто довго  очікував. Усі ці  нещастя на  моєму<br />
сумлінні. Час покласти їм край!</p>
<p>
Древес  зірвався з ліжка  і вдарив стиснутим кулаком по столу з такою  силою, що<br />
чаші-світильники  здригнулися і з них вирвалися два оберемки вогняних іскор. Очі<br />
велетня спалахнули зеленим полум'ям, борода здибилася, як величезний віник.</p>
<p>
— Я покладу  цьому  край, —  повторив  він  глухо. — Ви підете зі  мною. Ви мені<br />
станете  в  нагоді. І  заодно  допоможете своїм друзям: якщо  ніхто  не  утримає<br />
Сарумана, загинуть і Рохан, і Гондор. Перед нами спільний шлях — на Ізенгард!</p>
<p>
— Ми підемо з тобою, — сказав Меррі. - І зробимо все, що в наших силах.</p>
<p>
— Певна річ, — підхопив  Пін. — Не відмовлюся на  власні очі  побачити, як  буде<br />
відрубана Біла Рука. Я ніколи не забуду Углука і біг через степи Рохану…</p>
<p>
— От і добре, —  зрадів Древес. — Але я зараз дуже  спалахнув. Тепер  мені треба<br />
охолонути й  добряче все  обміркувати,  щоб  потім не  наробити дурниць. Сказати<br />
завжди легше, ніж зробити!</p>
<p>
Він  підійшов  до  завіси  й  підставив  голову  під  бризки.  Потім  засміявся,<br />
обтрусився, і  краплі посипалися малиновими та зеленими іскрами. Повернувшись на<br />
ліжко,  він завмер і на  довгий  час  поринув  у думки.  Гобіти вже було  почали<br />
дрімати і раптом почули бурмотіння:</p>
<p>
— Фангорн,  Фінглас,  Фладриф…  так-так…  Біда  в  тому,  що  нас  так  небагато<br />
залишилося, — зітхнув ент, звертаючись до  гобітів. — 3 тих, хто гуляв лісами до<br />
наступу Темряви, [65] тільки троє — я, тобто Фангорн, та ще Фінглас і Флад-риф —<br />
так нас називають ельфійською. Ви можете звати їх Листвен та Берест. Боюся лише,<br />
навряд  чи  вони  згодяться  для  нашої  справи.  Лиєтвен  поринає  в   сплячку,<br />
дерев'яніє.  Стоїть  напівсонний  по коліно в траві геть усе  літо. Мохом  увесь<br />
заріс. Раніше хоча  б узимку прокидався, та його тепер уже так розморило, що він<br />
і взимку далеко не ніде. Берест раніше  мешкав на схилах на захід від Ізенгарда,<br />
а там якраз було найбільше дерев порубано. Його самого орки небезпечно поранили,<br />
а з вихованців багатьох  згубили й скалічили на смерть.  Берест перебрався вище,<br />
до березняка,  він берези особливо полюбляє і спускатися звідти не бажає. Але це<br />
не страшно, з молоді теж набереться чималий гай, якщо вдасться їм утлумачити, що<br />
справа не терпить зволікань і стосується всіх. Ми народ повільний, але якщо  вже<br />
ентів розворушити… Жаль, жаль, що нас так мало.</p>
<p>
— Чому мало? — здивувався Пін. — Адже ви так давно тут мешкаєте! Багато помирає,<br />
чи не так?</p>
<p>
— Та  ні,  -  відповів  Древес. —   Від  внутрішньої  хвороби,  якщо  можна  так<br />
висловитися,  у  нас  ніхто  не  помер. Траплялися,  ясна  річ, різні  нещасливі<br />
випадки.  Та значно більша частина просто  одерев'яніла. Нас  і  раніше  не було<br />
багато, а з того часу, як рід наш не  продовжується… Нащадків ми не маємо, немає<br />
в ентів дітей, як ви це називаєте, не родяться вже багато років.  І знаєте чому?<br />
Ми втратили своїх жінок!</p>
<p>
— Який жах! — вигукнув Пін. — Усі померли?</p>
<p>
— Зовсім ні, - відповів Древес. — Я ж не сказав — померли. Вони кудись зникли, і<br />
ми не  можемо їх відшукати. — Він  засмучено зітхнув. — Я думав, це всьому світу<br />
відомо. У Чорноліссі  й Гондорі навіть  пісні склали  про  наші пошуки. Невже ці<br />
пісні вже забуті?</p>
<p>
— Просто  вони не  дійшли до  Гобітону, —  сказав Меррі.  -  ми б  послухали. Ти<br />
заспіваєш нам?</p>
<p>
— Неодмінно. Тільки  спочатку я вам  коротко розповім,  у чому річ. На подробиці<br />
немає часу. Адже треба ще встигнути виспатися, завтра буде день, повний  турбот…<br />
Ну так  от, історія ця дивовижна і  дуже  сумна. Давним-давно,  коли світ ще був<br />
молодий, а ліси безлюдні й  просторі, енти бродили ними  зі своїми подругами,  і<br />
знаєте, серед них були  дуже симпатичні… Я пам'ятаю  свою Фимбретіль Легконогу —<br />
так її прозвали за легку ходу… Але згоди між [бб] нами не було. Нас,  чоловіків,<br />
цікавило  зовсім не те, що  жінок.  Енти любили розкидисті  дерева,  дикі  хащі,<br />
відроги неприступних гір, пили воду гірських  джерел  і їли  лише ті  плоди, які<br />
самі падали під ноги.  А коли ельфи навчили нас говорити, ми  стали розмовляти з<br />
деревами.  Жінки  наші  надавали перевагу  рідколіссю, світлим  галявинам.  Вони<br />
збирали  на них суниці,  навесні їм подобалося милуватися цвітом яблунь,  дикими<br />
грушами,  влітку —  спочивати  на духмяних  травах,  восени  —  шукати  достигле<br />
колосся. Розмовляти з рослинами наші  жінки не вважали за потрібне, зате любили,<br />
щоб їм  підкорялися,  змінювали  їх за  власним  бажанням, примушували приносити<br />
більше листя чи плодів; жінкам подобався порядок, достаток  та спокій, а це в їх<br />
розумінні означало, що кожна річ має залишатися там, куди її поміщено. Так от, з<br />
плином часу наші жінки виростили собі сади й поселилися в них. Ми ж продовжували<br />
кочувати лісами і лише  іноді відвідували  дружин.  Потім, коли Тьма  заполонила<br />
землі півночі, наші жінки пішли за Велику  Ріку і  на тому  березі  заклали нові<br />
сади, очистили ділянки під нові лани. Тоді  ми бачилися зовсім  рідко. Коли Тьму<br />
було  відтиснуто, сади пишно розквітли, в полях росло буйне колосся. Люди багато<br />
чому навчилися в наших жінок і дуже їх шанували, а ось про нас, чоловіків, майже<br />
нічого  не чули,  ми залишалися  легендою,  таємницею глухих хащ. Але ми живі  й<br />
досі, а сади наших жінок давно покинуті,  перетворилися на цілину. Люди звуть їх<br />
тепер Бурими Полями… Пам'ятаю, засумував я якось  за своєю Фимбретіль, Тоді саме<br />
йшла війна  між Сауроном і людьми з-за Моря.  Я все згадував, якою  гарною  вона<br />
була під час останньої зустрічі, хоча, правду кажучи, наші жінки дуже  змінилися<br />
від важкої  роботи: шкіра потемніла, волосся  вигоріло  від сонця  і  стало,  як<br />
солома, і щоки червонішими за яблука. Тільки по очах і можна було  вгадати  наше<br />
плем'я. Інші  енти  теж пішли зі мною. І  ось  ми  переправилися через Андуїн  і<br />
прийшли на землі наших  жінок.  І  побачили там цілковите розорення, попелища  й<br />
запустіння. Там прокотився вал війни… Наших жінок і слід запав.  Довго звали ми,<br />
довго шукали. Кожного  перехожого розпитували, чи  не знає,  куди поділися жінки<br />
ентів. Одні  начебто бачили їх по дорозі на захід, інші вказували на схід, треті<br />
— на південь. Усюди побували [67] ми — і марно. Багато років ще ми вибиралися по<br />
черзі на пошуки, гукали жінок, заглядали до найпотаємніших куточків. Велике було<br />
наше  горе, але  ліс чекав, і ми  поверталися. Час минав,  ми  залишали ліси все<br />
рідше, поверталися все швидше… Тепер залишилися нам одні лише згадки, ми обросли<br />
бородами, довгими й сивими. Ельфи склали про нас багато пісень, деякі з них люди<br />
переклали  своїми  мовами.  Ми  ж,  коли  співаємо,  не  підбираємо слова,  лише<br />
перераховуємо прекрасні імена, які  носили колись наші жінки… І ми віримо, ми ще<br />
зустрінемося з ними і,  може,  на землі  знайдеться такий край, де буде  добре й<br />
нам, і жінкам. Старе пророкування  каже, що це трапиться лише після того, як  ми<br />
втратимо все, чим раніше володіли. Хто зна,  чи не наближається цей час? Тому що<br />
давно згублені Сауроном сади наших жінок, а  зараз знищення загрожує й нам.  Про<br />
це ельфи теж склали пісню. Розумієте, у нас би вона вийшла значно довшою, але ми<br />
вже вивчили її напам'ять, і я інколи її наспівую. Вам я спробую проспівати вашою<br />
мовою… Починається з того, що єні запрошує:</p>
<p>
 Як в ніжні букові листки вгортається гілля,<br />
 А сонця промінь лісові струмочки звеселя…<br />
 Щасливі мандри без кінця і пахощів розмай —<br />
 Вернись, кохана, і скажи: який чудовий край!</p>
<p>
Але жінка йому відповідає:</p>
<p>
 Коли овіються теплом садочки і поля,<br />
 І запарує по весні пробуджена земля…<br />
 І білий цвіт, мов теплий сніг,<br />
 Мов килим — сходи рясно…<br />
 Я залишусь, я не прийду: моя земля прекрасна!</p>
<p>
Та знову ент прохає:</p>
<p>
 Як літній полудень спливе гарячим злотом з віт,<br />
 Крізь сонне листя, у таємний прохолодний світ…<br />
 А вітер західний пісні в прозору даль несе…<br />
 Вернись, вернись, моя любов… Мій край понад усе!</p>
<p>
Але жінка йому заперечує:</p>
<p>
 Як хвилі зрілих колосків гуляють у полях,<br />
 А сонцем випещений плід напружує гілля…<br />
 І кожна ягідка до рук схиляється сама…<br />
 Я залишусь в моїй землі, бо кращої нема! [68]</p>
<p>
Тоді ент каже:</p>
<p>
 Коли зимовий вітер злий погасить дзвін пісень,<br />
 В беззоряну холодну ніч спливе похмурий день…<br />
 Зі сходу прийдуть холоди і заніміє ліс,<br />
 — Тебе шукатиму, щоб буть нам знову як колись.</p>
<p>
А на це ентова жінка відповідає;</p>
<p>
 Зима зі сходу принесе жорстокий снігопад,<br />
 Мертвотний морок крижаний спустошить лан і сад,<br />
 — Тебе покличу, милий мій, щоб бути разом Знов.<br />
 Ми понесем крізь сніговій відроджену любов.</p>
<p>
І нарешті вони співають разом:,</p>
<p>
 Удвох ми підем до кінця, на захід в дальню путь, Туди, де змучені серця притулок<br />
віднайдуть!</p>
<p>
— Ну  ось, — зітхнув  Древес. — Напевне, дуже легковажно, в ельфійському дусі  —<br />
лише розспіваєшся, а  вже й пісні кінець. А втім,  слова приємні, чи не так? Ми,<br />
енти; могли  б, певна  річ, і довшу  пісню  скласти, було  б коли… Але тепер час<br />
підійматися спати. Ви де б хотіли стояти вночі?</p>
<p>
— Ми якось, знаєте, звикли спати лежачи… — ввічливо виправив його Пін. — Ось, ці<br />
подушечки нам якраз стануть за перину.</p>
<p>
— Спати лежачи? — здивувався Древес. — Ах, так-так, звісно… гм-гм…  я  й  забув.<br />
Ось що  означає  поринути в спогади:  я вас за  своїх дітей  сприйняв;  Ну що ж,<br />
лягайте, а я постою під дощиком. На добраніч!</p>
<p>
Меррі й Пін  видерлися на ліжко велетня і зарилися в м'яке сіно, свіже, духмяне,<br />
тепле.  Світло  пригасло,  але  не можна  було розрізнити Древеса: він застиг на<br />
порозі грота, з піднятими догори руками, водоспад обдавав його бризками, і кожна<br />
крапелька світилася, наче перлина, у м'якому світлі зірок.</p>
<p>
Коли  гобіти прокинулися, холодне сонце вже заглядало під  склепіння  Джерельних<br />
Покоїв. Древеса поблизу було. Меррі й Пін вийшли вмитися в басейні перед гротом,<br />
і саме тут до них долинуЛо  знайоме бурмотіння й  муркотіння,  а  невдовзі й сам<br />
господар з'явився в залі.</p>
<p>
— Доброго  ранку, Меррі! Доброго  ранку, Піне! —  вигукнув задоволений Древес. —<br />
Заспали, заспали, друзі мої. [69]</p>
<p>
Я вже прогулятися встиг сотні на три кроків. Зараз підживимося й одразу на Віче.</p>
<p>
Цього  разу він наповнив їхні келихи з іншої кам'яної  діжки.  І  на смак  новий<br />
напій був не  той,  що  вчора, —  з  гіркуватим  запахом,  поживний,  як  добрий<br />
сніданок.  Гобіти заїли питво жменькою крихт від лоріенських  хлібців, швидше за<br />
звичкою,   ніж  за   необхідністю.  Древес,  чекаючи  на  них,  наспівував  щось<br />
незрозуміле і дивився на небо.</p>
<p>
— А високо до цього Віча? — насмілився запитати Пін.</p>
<p>
— Що? До Віча? — обернувся  Древес. —  Та це не гора! Віче  —  це загальні збори<br />
ентів. Ми давненько  вже  не збиралися, але нині багато хто обіцяв прийти. Отже,<br />
до  полудня  треба  встигнути потрапити  до Забороненого Урочища,  як люди  його<br />
називають.</p>
<p>
Він посадив гобітів до себе на плече і, залишивши  Джерельні  Покої,  вирушив на<br />
південь  уздовж  гір, що поросли нечастими купками  беріз і  горобини;  вище, до<br />
самих  вершин, темніли густі ялинники. Годину по тому Древес повернув у гущавину<br />
заповідного лісу; гобітам одразу стало задушливо, як учора, але тепер вони якось<br />
непомітно впоралися з духотою.</p>
<p>
Древес  ніби забув  про  гобітів, бубонів  собі під  носа нерозбірливо:  бумбум,<br />
бурумбум, бур-бур-бум… і знову спочатку, лише тон та ритм увесь час змінювалися.<br />
І відкликалась глухомань, смутне  бурмотіння йшло чи то з-під  землі,  чи  то із<br />
завалів сухого листя, а може, зсередини стовбурів. Але  Древес навіть голови  не<br />
повертав. Пін заходився було рахувати  кроки  велетня, дійшов до  трьох  тисяч і<br />
кинув. Раптом  старий ент  уповільнив  ходу, підніс  долоні до рота  й прогудів:<br />
«Ум-м,  ум-м!» І  різноголоса  луна відгукнулась:  ум-м, умм, уммм… Древес рушив<br />
далі, щохвилини  повторюючи  заклик, і щоразу вигуки у відповідь лунали ближче й<br />
гучніше.</p>
<p>
Потім  перед  ними  виросла   щільна  стіна  живої   зелені,  на  вигляд  зовсім<br />
неприступна.  Гілля невідомих  дерев  розходилося  віялом  одразу  від  коріння,<br />
цілковито  вкрите  сизим  шкірястим  листям;  з  густого  переплетіння  стирчали<br />
квіткові пагони з набухлими жовтими бруньками.</p>
<p>
Древес зробив  крок  ліворуч  —  і  в  стіні появився проріз,  а  за ним — крута<br />
стежина.  Ще крок  — і відкрилася  кругла, глибока улоговина, як чаша,  з вінцем<br />
чагарника по краю. Вся чаша поросла м'якою травичкою, тільки посередині, [70] на<br />
самому дні, росли три  стрункі білі берези. Стежина, якою спускався Древес, була<br />
тут  не  єдиною: із заходу на  схід вели ще  дві,  і ними рухалися  інші енти, а<br />
багато  вже  зібралися  коло беріз.  Гобіти  ошелешено  вертіли  головами:  вони<br />
очікували,  що одноплемінники  Древе-са будуть схожими,  як схожі всі гобіти  на<br />
погляд іноземця, а енти виявилися різними, як дерева в лісі. Один зростав у тіні<br />
та в тісноті, інший — на вільному сонечку, з одного насіння вийшов дуб, з іншого<br />
— горобина, ось  так відрізнялися один  від  одного  брати-енти.  Літні бородані<br />
нагадували старі, але міцні дуби; інші  — приземкуваті, з плисковатими  руками —<br />
каштани. Енти молодші — високі, гнучкі, з гладенькою шкірою, як тополі чи клени;<br />
кучеряві, як липа  чи горобина… Усього  їх зібралося з півсотні. У перші хвилини<br />
Меррі  й  Піна  приголомшило  майоріння пишних  зелених борід,  ніг — довгих  та<br />
коротших, тіл —  струнких і окоренькуватих,  багатопалих рук,  розчепірених,  як<br />
каштанове листя,  чи  вузьких та тонких, як вербове… Лише коли всі енти стали  в<br />
коло, трохи схиливши голови,  і  почали придивлятися до двох незваних  гостей на<br />
плечі Древеса,  гобіти помітили,  які схожі очі  в цих диваків:  нехай  не  такі<br />
глибокі, як у старійшини Древеса, але терплячі, вперті, задумливі, з  таємничими<br />
зеленими іскорками.</p>
<p>
А яка ж була їхня  бесіда! Енти наче заворкували: хтось почав,  інший  підхопив,<br />
третій… і  нарешті всі  голоси звилися  в  єдину  струну.  Повільний  наспів  то<br />
гучнішав, то  вщухав, час від часу спалахуючи сильніше то на одній частині кола,<br />
то  на  іншій. Пін нічого,  ясна  річ,  не  розумів,  навіть окремих слів не міг<br />
розрізнити, але  слухав із захопленням — такою чудовою здалася йому мова  ентів;<br />
але потроху йому набридло.  Час спливав, співу не  видно було кінця, гобіт  став<br />
підозрювати, що «неспішні» енти ще  й не привітались один з одним. А якщо Древес<br />
влаштує поіменну перекличку, на це й  трьох діб не вистачить. «Цікаво, — подумав<br />
Пін, позіхаючи, — як по-їхньому буде «так» і &quot;ні&quot;?»</p>
<p>
І в ту ж хвилину Древес повернув до нього свою волохату голову.</p>
<p>
— Егм-гм, шановний Піне, —  сказав  він, і  енти  всі разом замовкли. — Я  знову<br />
забув, що вашому племені властива метушливість і нетерплячість. А втім, будь-хто<br />
швидко занудьгував би слухати промови, яких не розуміє. [71]</p>
<p>
Можете поки оцо трохи погуляти. Я вже предстайив вас ентам, вонц вас розгледіли;<br />
переконалися, що ви — не орки, ї визнали правильність додавання  нового рядка до<br />
переліку жителів землі. Більше ми поки що нічого не встигли, але для  ентів і це<br />
немало, ми сьогодні швидко впораємося.  А ви поки що прогуляйтеся,  на північній<br />
стороні  є  джерело, там  можна відпочити й  напитися.  Нам треба ще  обмінятися<br />
деякими новинами, а тоді вже підійдемо до найголовнішого питання. Як тільки щось<br />
вирішиться, я вас знайду.</p>
<p>
Він  поставив гобітів на землю. Меррі й Пін, перш ніж  піти, ввічливо вклонилися<br />
товариству.  Судячи із співучих  рулад  і блиску очей, ентам це сподобалося. Від<br />
нічого робити гобіти піднялися західною стежиною й визирнули з-за живої огорожі.<br />
Над  урочищем  підіймалися  лісисті  схили,  а  вдалині,  над  верхівками  ялин,<br />
упиралися в піднебесся  верхівки  в  сяючшгшОломах  довічних снігів. Ліворуч, на<br />
південь, ліси хвилями спадали зі схилу  й  тонули  в  імлі,  що приховувала ледь<br />
помішу смужку зелені — роханські степи.</p>
<p>
— Ну ж бо, знавцю, скажи, з якого боку Ізенгард? — поцікавився Пін.</p>
<p>
— Я не зрозумію,  де  ми знаходимося, —  зізнався Меррі. —  Ось ця  верхівка  зі<br />
снігом, мабуть, і є Метадрас, а долина Ізенгарда, наскільки я пам'ятаю, лежить у<br />
розвилці  гірських пасом. Тоді  виходить,  що  цей височезний хребет  якраз її й<br />
прикриває. Точно, точно: дивись, ліворуч від піка дим стоїть!</p>
<p>
— А що Саруманове лігво собою являє? Я все гадаю, чи під силу цим диво-деревам з<br />
ним упоратися…</p>
<p>
- І я теж про це думаю, —  зітхнув Меррі. — Я чув,  там замість  стін — суцільне<br />
коло  скель,  одні-єдині ворота,  а всередині  неприступна вежа Ортханк. У ній і<br />
мешкає  Саруман. І, здається, якась річка протікає.  Ну що можуть  енти  з таким<br />
господарством зробити? Щоправда, ми їх поки що погано знаємо. Вони такі кумедні,<br />
ліниві,  важкодуми… А може,  куди  грізніші, ніж здаються? Знаєш, я  б  не хотів<br />
опинитися на місці їхніх ворогів…</p>
<p>
— Вірно, —  сказав Пін. — Різниця приблизно та сама, що  між  старою коровою  та<br />
роззлюченим биком. Та чи  зуміє Древес їх розворушити? Пам'ятаєш, як він  сам-бо<br />
вчора розпалився та одразу і згас… [72]</p>
<p>
Вони  повернулися до  урочища.  Голоси  ентів так само дзвеніли й переливалися —<br />
рада тривала. Сонце  піднялося вже високо  й  зазирало  за огорожу; його холодне<br />
жовте світло позолотило й берези внизу, й увесь північний схил; сховане валунами<br />
джерельце звабливо заіскрилося. Гобіти спустилися навскіс  схилом — так  приємно<br />
було відчувати свіжу травичку під  ногами! — і  сіли на вкритий мохом валун  над<br />
джерелом.  Вода  бігла  чиста,  крижана;  вони  випили  по  ковтку  й  уляглися,<br />
спостерігаючи за грою світла й тіней від хмар на траві. Енти все співали, Чужий,<br />
чудернацький,  замкнутий  світ…  Гобітам раптом  нестерпно  захотілося побачити,<br />
почути загублених товаришів — Сема, Фродо, Блукача…</p>
<p>
Минула ще година; енти  нарешті  затихли. Гобіти підняли голови: до них крокував<br />
Древес і ще один ент, незнайомий…</p>
<p>
— Гм-гм, — сказав Древес. —  Ось і я. Ви,  бачу, зовсім занудьгували. Ну, нічого<br />
не поробиш, наберіться, терпіння.  Першу  частину ради  ми вже закінчили,  тепер<br />
треба  пояснити сутність справи тим, хто живе далеко й кого я  не встиг побачити<br />
вранці. А вже потім будемо вирішувати. Ви не засмучуйтеся,  рішення ми приймаємо<br />
швидко,  час нам буде потрібний  лише на ґрунтовний  розгляд  подробиць… Не хочу<br />
приховувати,  на це  знадобиться  не менше  двох-трьох днів. Тому  я привів  вам<br />
компаньйона. Ельфійською  його звуть Брегалад.  У нього  житло тут недалеко. Він<br />
уже має свою думку, і йому більше немає потреби бути на Вічі. Гм-гм… Як на ента,<br />
Брегалад,  мабуть, занадто метушливий. Отже, я вважаю, ви знайдете з ним спільну<br />
мову. До побачення!</p>
<p>
Древес  повернувся  до вічевого  кола. Гобіти  й  Брегалад з  хвилину помовчали,<br />
придивляючись один до  одного. Зросту Брегалад був високого, гнучкий і рухливий,<br />
шкіра  гладенька, шоки  рум'яні.  Голос  у  нього  виявився гулкий, але вищий  І<br />
дзвінкіший за голос старого Древеса.</p>
<p>
— Пройдемося трохи, друзі? — запропонував він. —  Мене звуть Брегалад, по-вашому<br />
Горобинник,  а ще —  Поспішай. Мені якось  довелося  відповісти  одному літньому<br />
ентові раніше, ніж він проговорив до кінця своє питання, от мене и прозвали так.<br />
І  п'ю я швидше за інших: вони ще за другий ковток не взялися, а в моєму  келиху<br />
вже денце видно! Ну, ходімо! [73]</p>
<p>
Він  простягнув гобітам свої міцні руки, і вони дотемна блукали лісом, співаючи,<br />
сміючись — оскільки Брегалад був смішливим. Чи то сонце бризне  з-за хмар, чи то<br />
струмок з'явиться із хащ їм назустріч, чи то птах свисне — Брегалад задоволений,<br />
сміється з радощів; ну а якщо зустрічалися їм горобини, він  неодмінно зупинявся<br />
та співав їм, похитуючись усім тілом, ласкаві пісеньки.</p>
<p>
У сутінках Брегалад привів гобітів до себе додому, на галявину з великим валуном<br />
посередині. Навколо росли  горобини і, звичайно,  було  вдосталь води, без цього<br />
енти не можуть: у горобиннику дзюрчав затишний струмочок.</p>
<p>
Балакаючи про те,  про  се,  вони  втрьох  спостерігали, як ніч  сповиває ліс. В<br />
урочищі тривало гуркотіння  віча —  низько, басовито,  зрідка із загального хору<br />
виривалися окремі високі вигуки. Тим часом Брегалад розповідав гобітам про себе.<br />
Він з роду Окорця, мешкав раніше в  іншому  місці, але  туди  прийшли орки й усе<br />
розорили.  Ясно, що саме він думає про орків  і чому так  швидко все вирішив  на<br />
Вічі…</p>
<p>
— У  нас добре  росли горобини, — сумно згадував він, — вони вкоренилися, коли я<br />
ще  був  зовсім  зеленим, і всюди  були  тиша  та спокій. Горобини  старші  енти<br />
посадили на втіху своїм  жінкам,  а  ті лише глянули й одразу заявили, що знають<br />
місця,  де  квіти красивіші,  а  дерева плодючіші…  А  я  горобини полюбив! Вони<br />
розрослися  так пишно,  влітку  стояли  тінистими  шатрами, восени  гнулися  від<br />
червоних ягід. На ягоди зліталися  птахи, а я люблю  птахів, навіть балакучих; і<br />
ягід вистачало на  всіх до весни. І коли  це  все встигло змінитися? Птахи стали<br />
битливими й жадібними,  вони  обдирали гілля,  розкидали  ягоди,  аби  іншим  не<br />
дісталися.  А потім прийшли орки  із  сокирами  й зрубали мої горобини. Уже  я й<br />
гладив  моїх  улюблених,  і найласкавіші  слова  шепотів  —  жоден  листочок  не<br />
ворухнувся, не чули вони мене, не відгукалися…</p>
<p>
 О, Орофарна, Лассеміста, Карніміріа!<br />
 О, горобино, в твоє волосся,<br />
 Сузір'я білих квіток вплелося.<br />
 О, горобино, моя прекрасна,<br />
 Тонка і ніжна, мов ранок ясний!<br />
 Твій цвіт легкий, твій лист тонкий,<br />
 Твій ніжний голосок дзвінкий, [74]<br />
 На голові твоїй вінок багряно-золотий.<br />
 їв літній час і восени — завжди вродлива ти!<br />
 О, хто красу твою ясну понівечити смів!<br />
 Із сивих кіс засохлий лист спада мені до ніг…<br />
 Як не ридать, — не забринять повік твої пісні.<br />
 О, Орофарна, Лассеміста, Карніміріа…</p>
<p>
Так гобіти й поснули під сумні співи Брегалада на травичці за валуном. Наступний<br />
день пройшов  зовсім інакше. Ані  господар, ані  гості  нікуди  не  пішли; вітер<br />
пронизував холодом,  свинцеві  хмари  повзли,  чіпляючись  за верхівки дерев;  і<br />
гобіти сиділи в тихому  підвітряному куточку, а Брегалад прикривав їх собою  від<br />
протягу  й  невідривно прислухався до вічних наспівів. То гучніше,  то тихше, то<br />
бадьоро, то сумно лунали голоси ентів, і в холодний полудень, і ввечері, і вночі<br />
в непевному світлі зірок.</p>
<p>
Третій  день прийшов  непогожий  і вітряний.  На світанку  голоси ентів  раптово<br />
підвищилися  до громового крику й різко увірвалися.  Повітря над лісом застигло,<br />
обважніло в передгрозовому очікуванні. Але з урочища доносилося лише незрозуміле<br />
шелестіння.</p>
<p>
Настав полудень, і проминув  полудень. Сонце, схиляючись  на захід, проштрикнуло<br />
хмари гострими променями. Ліс навколо Брегаладової оселі завмер, гобіти скочили,<br />
Брегалад  випростався, підняв  голову. І  тоді лісом пролунав  могутній  заклик:<br />
«Умм-раа-умм!» Дерева здригнулися й зігнулися, як від шквалу. Ще хвилина тиші, і<br />
ось  у Заборонному Урочищі забили розмірено  барабани і загриміли сильні, дружні<br />
голоси:</p>
<p>
 Вперед, вперед, гуде наш барабан,<br />
 Таранда-ранда-ранда-ранда-рам!</p>
<p>
Брегалад підхопив гобітів і вирушив на голоси. Енти широкими кроками  спускалися<br />
а гори — попереду Древес, за ним усі його товариші, числом до півсотні, по два в<br />
ряд, всі в  ногу, вибиваючи  долонями  по боках маршовий  ритм. Очі  їхні палали<br />
зеленим вогнем.</p>
<p>
— Гей-гей! — крикнув Древес, побачивши Брегалада з гобітами. — Ми йдемо, нарешті<br />
йдемо! Ходімо з нами — на Ізенгард!</p>
<p>
— На Ізенгард! — підхопили громові голоси. — На Сарумана! [75]</p>
<p>
На Ізенгард! На смертйий бій! Ідем нестримно, мов прибій! Зламаєм скелю і метал!<br />
Тремти, цоганцю,  час настав!  Там  вежі,  мов юстки стоять. Тіла дерев  в печах<br />
горять!  Хай барабан, мов грім гуде! Вперед, мов доля ми ідем! Вперед! Спинятися<br />
не варт! На Ізенгард! На Ізенгард! Хай барабан, мов грім гуде!  Вперед, мов доля<br />
ми ідем!</p>
<p>
Брегалад з  палаючими очима зайняв  місце  в першому ряду, обіч Фангорна. Старий<br />
ент  пересадив  гобітів на своє плече. І  так вони рухалися,  горді  й  сповнені<br />
захоплення, попереду війська, що  співало, і  серця їх  весело тріпотіли. Усі ці<br />
дні гобіти чекали чогось незвичайного, і все одно перетворення ентів їх вразило.</p>
<p>
— Схоже,  цього  разу ви  швидко  домовилися,  так? —  запитав  Пін,  коли  спів<br />
тимчасово вщух, і в тиші лунало лише тупотіння ніг та плескання долонь.</p>
<p>
- Швидко? — запитав Древес, скосивши очі на Піна. — Гм… і справді. Швидше, ніж я<br />
передбачав. Багато століть я  не бачив товариства таким роздратованим. Ми, енти,<br />
не любимо бурхливих почуттів і ніколи їх не виявляємо, поки нашим деревам та нам<br />
самим не  загрожує смертельна небезпека. Подібного не було від часу Першої Війни<br />
із  Сауроном. Провина  лежить  на  орках  —  вони  губили  ліси  безцільно,  від<br />
злостивості, їм навіть не  потрібні були дрова  задля обігріву! Це нас  особливо<br />
зачепило,  та  ще й підступність сусіда.  Адже він маг,  а від магів  ми  звикли<br />
чекати  зовсім інших вчинків… Для такого не знайдеш  достойного прокляття жодною<br />
мовою Середзем'я…</p>
<p>
- І ви насправді розіб'єте стіни Ізенгарда? — запитав Меррі.</p>
<p>
— Гм-гм. Усе може бути. Ти не  знаєш  наших  сил…  Чи  доводилося тобі чути  про<br />
тролів? Адже  це всього лише петвори, їх Створив Ворог за часів  Великої Темряви<br />
на посміх над  нами,  так само як орків вигодував супроти ельфів. Ми сильніші за<br />
тролів, ми  плоть від плоті Землі.  Як  коріння вміє  дробити  скелі,  так  і ми<br />
вміємо,  навіть швидше, значно швидше, якщо  нас опанував гнів.  Вогонь,  сокира<br />
[76] та ворожба  небезпечні для нас, але якщо обійдеться —  ми  рознесемо  лігво<br />
злодія вщент!</p>
<p>
— А якщо Саруман буде напоготові і не підпустить вас?</p>
<p>
— Гм-гм…  Я  вже про це думав. Бачте, багато ентів молодші  за  мене  на  кілька<br />
поколінь  дерев. Зараз вони всі палають обуренням і жадають  напастина Ізенгард.<br />
Охолонуть, звичайно, як настане час пити вечірній келих. А зараз нехай крокують.<br />
Шлях, попереду неблизький, обміркувати  ще  встигнемо. Головне  — ми  вийшли, ми<br />
зрушили з місця…</p>
<p>
Древес підхопив спільну пісню, але невдовзі перейшов на шепіт, а потім і взагалі<br />
замовк. Глибокі зморшки лягли на обличчя старого ента, зморшки глибокого смутку,<br />
але не відчаю.</p>
<p>
— Звичайно,  друзі мої; все може бути, —  тихо промовив він. — Можливо, ми йдемо<br />
на  свою  загибель, і це наш останній похід.  Але якби ми  продовжували сидіти в<br />
себе, склавши руки, загибель неминуче наздогнала б  нас, рано чи пізно. Ця думка<br />
здавна зріла в наших серцях, тому ж бо, власне  кажучи,  ми й вирушили сьогодні.<br />
Це не був поспішний крок. Якщо це останній похід, нехай він  хоча  б буде вартий<br />
доброї пісні…  Хоча, певна річ, я хотів би  дожити до того дня, коли виповняться<br />
пророцтва,  і  ми  знайдемо  наших  жінок.  Який  би я був  радий  побачити  мою<br />
Фимбретіль!  На  жаль,  пісні, як і  плоди,  дозрівають  лише  в  певний  час. А<br />
трапляється, що й зів'януть передчасно…</p>
<p>
Величезними кроками енти відміряли довгий косогір і  почали  підніматися  вгору,<br />
вгору, на  кручі західного хребта. Ліс відступав. Усе рідше зустрічалися негусті<br />
березові  гаї а невдовзі нічого не залишилося, крім розкиданих слабеньких сосен.<br />
Сонце сховалося за горами. Настала темрява.</p>
<p>
Пін  озирався, боячись вірити  очам. Ентів  стало  більше…  чи ще трапилось щось<br />
дивне?  Сірі, голі скелі  раптом вкрилися густим  лісом:  він  коливався, шумів,<br />
рухався  вперед! Невже  дерева Фангорна повстали? І всі стародавні хащі пішли за<br />
своїми наставниками? Пін ущипнув себе за перенісся: чи це сон з  ним жартує,  чи<br />
сутінки ошукали? Але кострубаті громаддя не зникали;  з  тихим шелестінням, наче<br />
почався листопад, зі скрипом і глухим бурмотінням ліс долав гори.</p>
<p>
Невдовзі всі піднялися на гребінь хребта. Пін і Меррі з побоюванням вдивлялися в<br />
чорну прірву.  Там, між останніми  [77]  відрогами  гірського  пасма,  сховалася<br />
Нан-Курунір, Долина Чародія.</p>
<p>
— Ніч упала на Ізенгард, — сказав Древес.</p>
<p>
</p>
<p>
<br />
Розділ 5 ВЕРШНИК У БІЛОМУ</p>
<p>
<br />
— Я промерз  до  кісток, — поскаржився  Гімлі,  притоптуючи  ногами й розтираючи<br />
руки.</p>
<p>
Його товариші, невеселі, задумливі, сиділи біля згаслого вогнища. Чекали денного<br />
світла, щоб, на всяк випадок, ще раз обшукати околицю. Гімлі схилився над плечем<br />
Арагорна й сказав упівголоса:</p>
<p>
— Не йде старенький у мене  з пам'яті. Добре, якщо ти знайдеш там, у кущах, його<br />
сліди — мені одразу стане спокійніше.</p>
<p>
— Чому? — запитав Леголас.</p>
<p>
— Тому що старий, який залишає сліди, — це лише старий, і нічого більше.</p>
<p>
— Слушно, —  сказав  ельф, — але  ж  тут і важкий чобіт  ступив би  безслідно  —<br />
дивись, яка густа й пружна трава.</p>
<p>
— Ну, Слідопитові вистачило б і однієї  зламаної  травинки, — заперечив Гімлі. —<br />
Привиди ж бо слідів не залишають. Може, він і зараз стежить за нами…</p>
<p>
— Цілком імовірно, —  сказав  Арагорн, —  тільки от  наші  коні… Ти чув, як вони<br />
зірвалися, Леголасе? Схоже було на панічну втечу?</p>
<p>
— Анітрохи. Якби не темрява й не розгубленість, я б одразу сказав — вони ошаліли<br />
від радощів. Наче зустріли старого доброго друга.</p>
<p>
- І мені так здалося, — сказав Арагорн. — Та що тепер гадати… Ходімо, уже зовсім<br />
розвиднілось.  Хто  б там  не  був наш  нічний гість, гобітів все ж  таки шукати<br />
треба. Почнемо звідси, з табору, потім — до лісу: де б ще  їм було ховатися? Ну,<br />
а якщо нічого не знайдемо, повернемось  на місце битви, перетрусимо попіл…  Хоча<br />
там особливих знахідок не передбачається. Роханці — народ прискіпливий…</p>
<p>
Години дві чи  три вони повзком кружляли між місцем  битви  та лісом,  обмацуючи<br />
кожну грудочку, кожен камінчик. Похмурі дерева сумно шурхотіли  сухим листям при<br />
різкому східному  вітрі.  Арагорн  потроху  дістався до  вуглин [78] роханськрго<br />
сторожового вогнища над річкою, а звідти до пагорба, де дві доби тому кипів бій.<br />
Тут  він  пригнувся,  ледь  не  торкаючись обличчям  землі, і одразу ж  покликав<br />
товаришів. Ті примчали бігцем, і Арагорн  показав їм обривок широкого золотавого<br />
листка, вже зів'ялого й бурого по краях.</p>
<p>
— Це лист  лоріенського  мелорну, а  на ньому дрібні крихти.  І  такі ж крихти в<br />
траві. А тут, дивіться, обрізки мотузок!</p>
<p>
— А ось і ніж, яким  їх  розрізали, —  додав Гімлі, витягуючи зі  спутаної трави<br />
коротке зубчасте лезо.  Чиясь  важка нога вдавила його в землю;  колодочка ножа,<br />
вирізьблена у вигляді косоокої усміхненої пики, валялася поруч.</p>
<p>
— Зброя орків, — з огидою сказав Гімлі.</p>
<p>
— Оце так загадка! — вигукнув Леголас. — Зв'язаний бранець вислизає і від орків,<br />
і від роханців,  і  в чистому полі розрізає мотузки орківським ножем! Як це йому<br />
вдалося? І навіщо? Якщо йому зв'язали ноги, як він дійшов  сюди? А якщо в  нього<br />
були  зв'язані  руки, як  він  міг  скористатися  ножем?  А  якби ж він  не  був<br />
зв'язаний, навіщо було різати мотузки? Вельми  задоволений своїми  досягненнями,<br />
він спокійнісінько сідає попоїсти!  Ну а потім, схоже, відростив собі крила та й<br />
пурхнув  до  лісу… Коли так,  ми його  швиденько  знайдемо, тільки-но  навчимося<br />
літати!</p>
<p>
— Тут без чар  не  обійшлося! — заявив  Гімлі. —  Чи  не нічного  відвідувача це<br />
робота? Як ти думаєш, Арагорне?</p>
<p>
— Навкруги багато слідів, — посміхнувся Арагорн, — ви їх не встигли помітити. Що<br />
тут  був гобіт, немає сумніву. І, певна річ, йому треба було  мати або руки, або<br />
ноги вільними, щоб дістатися сюди. Скоріше руки, тому що  доставив його хтось із<br />
орків. Ось там є  плями крові,  глибокі відбитки копит, і звідти  по траві тягли<br />
щось  важке. Отже,  вершники вбили  тут орка і потім  відтягли його до  вогнища.<br />
Гобіта  вони не помітили — дивуватися нема чому:  була  ніч, а гобіт вдягнений у<br />
лоріенський   плащ.   Напіврослик  змучився,  зголоднів,  не   дивно,   що  він,<br />
звільнившись, трохи відпочив і підживився. До  речі, втекли  вони без речей, але<br />
провізію прихопити не забули — теж чисто по-гобітському. Один  він тут чи двоє —<br />
боюсь судити. Сподіваюсь, що двоє…</p>
<p>
— А як він вивільнив руки? — запитав Гімлі.</p>
<p>
— Не знаю. І навіщо оркові знадобилося виносити їх з табору, теж не знаю. Та вже<br />
ні в якому разі  він  їм втечу влаштовувати не збирався… Зате прояснюєтеся, чому<br />
орки, [79]  убивіши Боромира, гобітів  не чіпали.  Я  над цим  увесь  чає  ламав<br />
гояову: нас вони  й  не  думали шукати,  табір  не  пограбували,  а поспішили до<br />
Ізенгарда. Чи прагнули вони захопити Хранителя  Персня та  його  вірного  слугу?<br />
Скоріш  за все, ні. Навряд чи хазяї дали їм такий прямий наказ, навіть якби самі<br />
все напевне знали. Думаю,  їм  просто було наказано  хапати кожного гобіта, який<br />
попадеться. Тому хтось і намагався витягти  цінних  полонених  з оточення. Може,<br />
зрадник — для орків це не дивно. А може, просто хотів заграбастати цінну здобич.<br />
Та мало  що там могло бути! Головне,  ми  напевне знаємо: хоча б один  з малюків<br />
живий, тепер його  треба знайти і разом з ним повернутися до Рохану. Не лишати ж<br />
його в лісі без допомога лише через страх перед Фангорном!</p>
<p>
— Стосовно мене, я не знаю, чого більше, побоююсь, —  сказав Гімлі, - заходити в<br />
ліс чи плентатися степами.</p>
<p>
— Правду кажучи, я не відчуваю в цьому лісі нічого поганого, — проказав Леголас.<br />
— Зла він  не таїть. Якщо й  ховаються десь темні сили, то  дуже  далеко. А тут,<br />
поблизу, лише настороженість та гнів.</p>
<p>
— Ну, на мене  йому гніватися  нема за  що, — сказав Гімлі. — Я  його  нічим  не<br />
образив.</p>
<p>
— Тим краще для тебе, — посміхнувся  Леголас. — Але хтось  інший  добряче  допік<br />
Фангорну. У його  хащах  щось  назріває. Невже ви не  відчуваєте напруги? У мене<br />
навіть подих перехоплює…</p>
<p>
— Тут задушливо, — сказав гном. — Затхлість, тління повсюди…</p>
<p>
— Цей  ліс  старий,  надто  старий, —  сказав ельф. —  У  ньому я  відчуваю себе<br />
хлопчиськом. З того часу, як я з вами, молодиками, зв'язався, зі  мною такого не<br />
траплялося. Ліс одряхлів і живе спогадами. Мені б поблукати тут у мирні часи!</p>
<p>
— Звичайно,  для тебе це  щастя, —  буркнув  Гімлі. — Ти ж бо лісовий ельф, та й<br />
взагалі  всі ельфи  дивні. Гаразд, куди ти, туди й я.  Але  прошу тебе, приготуй<br />
лук, а я візьмусь за  сокиру. Не рубати, ні! — поспішно додав він, озираючись на<br />
дерево,  під  яким  вони стояли. — Просто  на  випадок несподіваних зустрічей  з<br />
якими-небудь дідусями хочу мати готову відповідь. Ну, чого ж ми стоїмо?</p>
<p>
З  розмовами  було покінчено.  Троє  мандрівників  увійшли в  ліс.  Відбитки ніг<br />
гобітів знайшлися на  березі й під [80]  деревом на  узліссі, І хоча на  товстій<br />
підстилці з прілого  листя інших слідів не лишилося, Арагорн вирішив, що втікачі<br />
мали триматися  ближче до води. Так вони вийшли  до того місця, де  Пін та Меррі<br />
пили-воду. Сліди — одні трохи менші, інші більші — були тут зовсім виразними.</p>
<p>
— Оце  добре, — сказав Арагорн, —  Обидва  живі. Щоправда, відбитки  двотижневої<br />
давності. І звідси вони повернули геть від ріки.</p>
<p>
— Ми  не зможемо за ними  ганятися хащами Фангорну! —  пробурмотів  Гімлі. —  Ще<br />
два-три дні; і  в нас  незалишиться іншого способу довести бідолахам свою дружню<br />
прихильність, окрім як померти разом з ними від голоду…</p>
<p>
— Скільки зможемо, стільки й зробимо, — обірвав Арагорн. — Пішли!</p>
<p>
Без  особливих труднощів вони вийшли  саме  до  того  обриву, де Древес полюбляв<br />
зустрічати  світанок;  Сонце  почало проглядати крізь хмари, що рідшали,  і  ліс<br />
помітно посвітлішав.</p>
<p>
— Піднімемося  й  оглянемо  околицю, —  запропонував  Леголас. —  Ще  й ковтнемо<br />
свіжого повітря.</p>
<p>
Ніхто не заперечував. Піднімаючись, Арагорн  уважно  розглядав поверхню кам'яних<br />
сходів.</p>
<p>
— Гобіти  теж  сюди  дерлися, — сказав  він. —  І  ще  тут  є  інші  сліди, дуже<br />
незвичайні, я таких не знаю. Спробуємо зрозуміти, куди поділися гобіти…</p>
<p>
Карниз Древеса  був повернутий  на південний  схід, але досить  широкий  краєвид<br />
відкривався лише  зі сходу; однак  і там  нічого, крім нескінченних рядів дерев,<br />
друзі не побачили.</p>
<p>
— Чому ми не пішли сюди напрямки! —  сказав Леголас із досадою. —  Адже могли  б<br />
тут  опинитися  всі  разом у цілковитій безпеці, якби завернули  від  Андуїну на<br />
другий чи третій день подорожі! Нікому не дано знати, куди приведе дорога…</p>
<p>
— Ми, здається, не збиралися йти через Фангорн, — зазначив Гімлі.</p>
<p>
— Однак  ми тут… і хтось дуже вправно загнав нас у пастку, — спохмурнів Леголас.<br />
— Погляньте!</p>
<p>
— Куди? Не кожен має твої очі, Леголасе!</p>
<p>
— Т-с-с! Тихіше! Та придивись, — прошепотів Леголас, вказуючи пальцем вниз. —  3<br />
того боку, звідки ми [81]  прийшли.  Ось він. Невже  не  помічаєш?  Крадеться за<br />
стовбурами…</p>
<p>
— Бачу,  тепер бачу! — стрепенувся Гімні. — На ньому  таке брудне ганчір'я, що й<br />
не побачиш одразу. Хіба я не попереджав?</p>
<p>
Згорблений  старець  кульгав  лісом, важко  спираючись  на патерицю. Голову  він<br />
опустив  і на мандрівників не дивився. За інших обставин у них би знайшлося  для<br />
сіромахи  добре  слово, але зараз усі  троє  напружилися, відчуваючи  наближення<br />
прихованої  сили — чи загрози? Старець наближався  крок за кроком, і  Гімлі,  не<br />
витримавши, збуджено крикнув:</p>
<p>
— До  зброї,  Леголасе!  Натягни  тятиву, приготуйся!  Це Саруман.  Не  дай йому<br />
заговорити! Стріляй!</p>
<p>
Леголас взявся за лук, але не поспішав натягувати. Араґорн насторожено мовчав.</p>
<p>
— Ну, чого ти чекаєш? Що з тобою? — пошепки підбурював ельфа Гімлі.</p>
<p>
— Не варто  поспішати, — зупинив  його  Арагорн. —  Підозра та  страх  —  погані<br />
радники. Не  годиться стиха, без попередження стріляти  в невідомого. Почекаємо,<br />
подивимося.</p>
<p>
Старий раптом прискорив ходу, несподівано  швидко підбіг до підніжжя стрімчака і<br />
підняв голову. Троє друзів завмерли. Над лісом нависла мертва тиша.</p>
<p>
</p>
<p>
</p>
<p>
</p>
<p>
<br />
Обличчя  старого  приховував  глибоко  насунутий   каптур,   а  поверх  нього  —<br />
широкополий капелюх; з-під  нього ледь виднівся кінчик носа й сива борода. Однак<br />
Арагорн помітив у тіні каптура гострий, ясний блиск очей.</p>
<p>
— Радий бачити вас, дорогі  друзі, - раптом сказав старець. — Мені хотілося б із<br />
вами перемовитися. Зійдете вниз, чи мені самому до вас піднятися?</p>
<p>
І, не дочекавшись відповіді, старець підійшов до сходів.</p>
<p>
— Ну ж бо, — крикнув Гімлі, - затримай його, Леголасе!</p>
<p>
— Я  ж сказав,  що  хочу  поговорити, — перервав  його старець. — Відклади  лук,<br />
шляхетний ельфе.</p>
<p>
Леголає мимоволі розтиснув пальці.</p>
<p>
— А ти, пане  гном,  відпусти сокиру.  Вважаю,  ми  обійдемося без  сильнодіючих<br />
засобів.</p>
<p>
Гімлі  здригнувся й завмер. Старець  стрибав нерівними  сходинками зі спритністю<br />
гірської кози. Його дряхлість мов [82] рукою зняло. Коли він  ступив на  карниз,<br />
еіре ганчір'я на  мить  розсунулося, відкривши щось сліпучо-бїле — а може,  лише<br />
здалося? Гімлі зі свистом видихнув і затамував подих.</p>
<p>
— Дуже приємна зустріч, — сказав незнайомець, наблизившись. — Що ви  тут робите?<br />
Ельф, людина та гном, і всі в ельфійських плащах! Це, напевне, особлива історія.<br />
Розповісте мені її? Ми тут нечасто приймаємо таких гостей! —  Він зручно  сперся<br />
на патерицю і вп'явся в мандрівників жорстким поглядом з-під каптура.</p>
<p>
— Судячи  з твоїх слів, ти тут живеш, — сказав Арагорн. — І, мабуть, добре знаєш<br />
ліс?</p>
<p>
— Це важко визначити. Потрібно три  життя,  щоб  осягнути  розумом всі  таємниці<br />
Фангорну. Але я бував тут неодноразово.</p>
<p>
— Прошу тебе, назвись і вислови  все, що хотів, — сказав Арагорн. — Ранок минає,<br />
а в нас є нагальна справа.</p>
<p>
— А я  вже все сказав!  Запитав, що  ви тут робите.  Стосовно мого імені…  - він<br />
захлинувся тихим сміхом, й  Арагорна  пройняла крижана дрож — не  страху, а наче<br />
свіжого вітру після тривожного сну.</p>
<p>
— Моє ім'я!  Так  ви  його  ще  не  вгадали?  А  були  ж часи, воно вам всі вуха<br />
протуркотіло! Так-так, ви чули його частенько. Що ж ви не відповідаєте? Інший на<br />
моєму місці вирішив би, що у вас погані  наміри… На щастя, мені  дещо відомо. Ви<br />
шукаєте двох молодих  гобітів, так-так, саме гобітів. Не треба витріщатись, наче<br />
ви  вперше чуєте це слово. Якщо хочете знати, ваші приятелі стояли саме на цьому<br />
місці  позавчора й  зустрілися тут із вельми цікавою особою. Вас це на радує? А,<br />
ви хотіли б знати, куди вони поділися! Можливо, я й про це можу дещо розповісти.<br />
Але чому ми  всі  стоїмо?  Поспішати вам уже  немає куди. Сядьмо  ж і поговорімо<br />
спокійно.</p>
<p>
Він  відійшов  на  кілька   кроків,  і  мандрівники  одразу  задихали  вільніше,<br />
заворушилися, —  чаклунська  сила відпустила їх. Гімлі  знов потягся до  сокири,<br />
Арагорн поклав руку на меча, Леголас підібрав із землі лук.</p>
<p>
Не звертаючи на  це уваги, старець обрав  зручний камінь під  відкосом карниза й<br />
незворушно  всівся.  Сірий  рваний  плащ при  цьому  знову  розкрився,  і  знову<br />
промайнули білі шати.</p>
<p>
— Саруман! — вигукнув Гімлі й  рвонувся  до старого,  здіймаючи сокиру. — Де  ти<br />
ховаєш  наших  товаришів?  Що  [83] ти  зробив  з  ними?  Відповідай,  інакше  я<br />
продірявлю тобі капелюха разом з головою, і ніякі чари де допоможуть!</p>
<p>
Однак старий  виявився  пругкішим  за гнома. Він легко відстрибнув, випрямився і<br />
наче одразу виріс. Геть полетіли капелюх та сіре ганчір'я, відкрилось білосніжне<br />
широке вбрання —  і в ту  ж  мить, сокира з глухим стукотом випала з руки Гімлі,<br />
клинок  Андріла спалахнув  у  закляклій  руці  Арагорна,  Леголас здригнувся,  і<br />
стріла, пущена з лука, злетіла в небо й розсипалася іскрами.</p>
<p>
— Мітрандір! — ахнув ельф. — Мітрандір!</p>
<p>
— Бачиш, я  ж одразу сказав, що, зустріч буде приємною, — відгукнувся  старий. —<br />
Вітаю, Леголасе!</p>
<p>
У цілковитому збентеженні друзі мовчали. Волосся старого було сліпучо-білим. Очі<br />
під високим лобом ясно й гостро блищали…</p>
<p>
Першим отямився Арагорн.</p>
<p>
— Гандадьфе! Яке затьмарення найшло  на  нас?  Гімлі осів на коліна й закрив очі<br />
руками.</p>
<p>
— Гандальф, — повторив маг, наче згадуючи забуте. — Так мене звали — Гандальф.</p>
<p>
Він спустився зі скелі і знову натягнув старий плащ.</p>
<p>
— Так, — сказав  він  колишнім,  добре знайомим  голосом. —  Можете  звати  мене<br />
Гандальфом. Встань, дорогий Гімлі! Ти  ні в чому не винний  — Ваша зброя, дорогі<br />
мої, не може мені зашкодити. Подумати лишень — ми знову разом!</p>
<p>
Він поклав руку на голову гнома, той подивився йому в очі й засміявся:</p>
<p>
— Гандальфе! Отже, тепер ти ходиш у білому?</p>
<p>
— Так, тепер  я Білий. Ну, розповідайте. Я пройшов вогонь та глибоку воду — одне<br />
забув, іншому навчився… Тепер я спостерігаю за  найдальшою далечиною,  а  те, що<br />
поблизу, не встигаю помітити. Розповідайте ж!</p>
<p>
— Ти не договорив  про  гобітів, — сказав Арагорн. — Ти їх  знайшов?  З ними все<br />
гаразд?</p>
<p>
— Ні,  я  їх не  знайшов, —  сказав  Гандальф. — Темрява  лежала  над  Прирічним<br />
Узгір'ям, орел нічого не довідався про те, як їх полонили.</p>
<p>
— Орел! —  вигукнув Леголас. —  Три  дні  тому я бачив  орла  високо  в небі над<br />
хребтом Емін-Мейл!</p>
<p>
— Це був  Гваїхор, Вітробій,  той  самий, що колись визволив мене  з Ортханку, —<br />
кивнув Гандальф. — Я  послав  [84]  його на розвідку  до  Андуїну.  Око в  нього<br />
по-справжньому орлине, але не все  можна розгледіти  в  гірських тіснинах  та  в<br />
густому лісі. Орки діяли швидко, а я був зайнятий… Фродо ледь-ледь  не відкрився<br />
оку Ворога. Він встояв,  та  довелося  йому трохи допомогти: якраз у  ту  пору я<br />
піднявся в гори й сяк-так утримав тінь Чорної Вежі. Увесь вичерпався, сил більше<br />
ні на що не лишилося…</p>
<p>
— Отже, ти стежиш за Фродо! — повеселішав Гімлі. — Що з ним, як його справи?</p>
<p>
— Про це,  мабуть, поки  що помовчимо. Він уник великої  небезпеки, але вона  не<br />
остання на його шляху.  Фродо вирішив іти один  до Мордору  та йде туди.  Більше<br />
нічого не скажу вам.</p>
<p>
— Наскільки ми знаємо, — тихо сказав Леголас, — Сем вирушив із ним.</p>
<p>
— Та  що ви? —  просяяв Гандальф. — Ото новина!  Гарно,  пречудово!  Геть важкий<br />
тягар з моєї душі! Ну, а що ж з вами було? Сідайте й розповідайте все підряд.</p>
<p>
Друзі сіли в коло на камінні, і Арагорн почав розповідь. Гандальф сперся ліктями<br />
об коліна,  прикрив очі й слухав, не перериваючи, не  перепйтуючи.  Коли Арагорн<br />
дійшов до загибелі Боромира, Гандальф глибоко зітхнув:</p>
<p>
— Ти сказав не все, про що знаєш чи здогадуєшся, Арагорне. Бідолашний Боромир! І<br />
за ним я  не зміг  простежити… Важке випробування випало гордому лицарю. Недарма<br />
Таладріель застерігала мене, що Боромир під загрозою. І в се ж він гідно пройшов<br />
це випробування. Стали в нагоді молоді гобіти — допомогли Боромирові  перемогти…<br />
Вони ще не  таке зроблять, ці двоє! Доля занесла їх до Фанґорну, і вже  весь ліс<br />
схвильований. Два  дрібненьких Тсамшчики,  падаючи  на осип, породжують руйнівну<br />
лавину. &quot; Вітер змінився. Ще буде буря,  але вітер уже змінився. Не варто було б<br />
Саруманові блукати далеко від своєї вежі, коли трощаться запори!&quot;</p>
<p>
— Щонайменше в одному  ти анітрохи  не  змінився, — зазначив Арагорн. — Усе  так<br />
само говориш загадками…</p>
<p>
— Нічого  схожого!  Просто  я  говорю  вголос  сам  із  собою:  здавна  прийнято<br />
звертатися до мудрішого з  присутніх. Іншим  довелось би довго розтлумачувати, а<br />
це нуднр…</p>
<p>
Він подивився на Леґоласа й Гімлі та жартома підморгнув: &quot;&quot; &quot; — --•&quot;- -•- : -  -<br />
^^ •/::..;-.-.:.-:.-. [85]</p>
<p>
— Хто старший,  той  і  мудріший, — у тон йому сказав Арагорн. —  Але я  вже  не<br />
молодий,  навіть  для свого  племені,  яке живе досить  довго.  Може, поставишся<br />
поблажливо до мене?</p>
<p>
— Ну, що ж… — задумливо протягнув Гандальф. — Добре, спробую коротко розповісти,<br />
як, на мою думку, йдуть справи. Ворог, мабуть, знає про те, що Перстень мандрує,<br />
й несе його гобіт. Знає він також, скільки  нас  вийшло з Рівенделла та  до яких<br />
народів  ми належимо.  Намірів же наших  він  до цього часу ще  не розгадав. Він<br />
припустив, що ми йдемо до Мінає-Тіріта — так він  сам вчинив би на нашому місці,<br />
наша присутність там завдала б  його моці помітної шкоди. Він  стривожений: якщо<br />
хтось,  маючи Перстень,  оголосить йому  війну, то зможе скинути його та посісти<br />
його місце. Ворогу  й на думку не приходить, що ми прагнемо знищити  його, ніким<br />
не замінюючи. І навіть у жахливих снах йому не ввижалося, що ми прагнемо знищити<br />
Перстень.  Легко  зрозуміти,  що в  цьому  вся  наша надія на  успіх,  бо Ворог,<br />
побоюючись нападу, сам поспішив розпочати війну: тому, хто першим вдарить досить<br />
сильно,  може  й  не знадобитися  другий удар.  Відтак  Ворог рушив  свої  давно<br />
підготовлені  сили раніше, ніж  збирався.  І перемудрив.  Якби  він  цими силами<br />
зміцнив межі  Мордору,  якби  увесь  свій лихий  талант  спрямував на захоплення<br />
Персня  —  нам не  було б на що сподіватися. І Перстень, і його Хранитель швидко<br />
опинилися б у його  руках. Однак Ворог очей не  зводить з Мінас-Тіріта…  Він вже<br />
знає, що  послані  нам навздогін загони розбиті. Персня вони не знайшли. Гобітів<br />
теж  не захопили. Якби це  трапилося, для нас би не залишалося ніякої надії.  Не<br />
слід  ятрити  душу  думками про  те,  яких випробувань  зазнала б  у Чорній Вежі<br />
вірність  гобітів. Але досі  ворогу не  вдалося  нічого.  І за  це слід дякувати<br />
Саруманові.</p>
<p>
— То що ж, Саруман-не зрадник? — здивувався Гімлі.</p>
<p>
— Зрадник, та ще й двічі зрадник. Чи не дивно? З усіх перешкод, які стояли перед<br />
нами,  зрада  Сарумана  була найнебезпечнішою.  Він  зібрав  велику  армію,  він<br />
загрожує  Рохану і  не дає відважним вершникам  прийти на допомогу Мінас-Тіріту.<br />
Але зброя зради завжди  гостра з  обох боків. Саруман крадькома мріє  заволодіти<br />
Перснем чи хоча б полонити гобітів.  І в  результаті зусиль  обох наших недругів<br />
Меррі  й Пін у найкоротший час потрапили до  хащ Фангорну, [86]  куди б за інших<br />
обставин ні за що б не пішли!  До того ж, хоча роханці потурбувалися, щоб  жоден<br />
свідок  бою не повернувся  до свого господаря, Чорний  Володар знає, що  гобітів<br />
захопили  і  всупереч  його  волі відправили до  Ізенгарда. Тепер  він  змушений<br />
остерігатися Сарумана.</p>
<p>
— Жаль,  що  між  ними  затиснутий  Рохан, — сказав  Гімлі. —  Тоді б нехай вони<br />
зчепилися, а ми б зачекали, чим закінчиться.</p>
<p>
— Переможець  вийшов  би  з бійки  сильнішим, ніж був, —  сказав Гандальф. — Але<br />
Саруман не  може  піти на Мордор, доки не знайшов Персня, а ми тепер  знаємо, що<br />
він  його вже ніколи не отримає. Сам же він небезпеки поки що не  відчув. Багато<br />
чого він  не знає. Йому  так кортіло  потримати  в руках  здобич, що він  виїхав<br />
назустріч  своїм оркам —  схоже,  не дуже  він їм довіряє, - але  запізнився;  і<br />
навіть не зміг  узнати, чи встигли  орки взяти  полонених, чи ні. Я  читаю  його<br />
думки й знаю,  наскільки він збентежений. Не  знає  він і  про  сутичку між його<br />
слугами та орками Кривавого Ока. І про Крилатого…</p>
<p>
— Крилатий! — згадав Леголас. — Я пустив у нього стрілу над Андуїном і  збив. Що<br />
це за нова потвора?</p>
<p>
— Стрілою його не дістанеш, — відповів  Гандальф. — Ти вразив лише його коня. Це<br />
теж добре, але вершник невдовзі отримає нового. Це назгул, один з Дев'яти — вони<br />
тепер мають крилатих коней. І тінь їхніх крил  невдовзі ляже на Мінас-Тіріт… Але<br />
поки що Крилатим не дозволяється  перетинати Андуїн, і тому Саруманові невідомий<br />
новий вигляд Примар Персня. Більше за все Саруман зараз боїться, щоб Перстень не<br />
потрапив до рук Теодена,  правителя Рохану. А тим часом значно більша  небезпека<br />
визріває біля самого порога Ізенгарда. Саруман забув про Древеса…</p>
<p>
— Ти знову  розмовляєш із собою? — посміхнувся Арагорн. — Я не  знаю, хто  такий<br />
Древес. Яка нам користь від подвійної  зради Сарумана,  вже зрозуміло. А до яких<br />
добрих наслідків, крім  нашої даремної й нелегкої подорожі, привела поява в лісі<br />
двох гобітів?</p>
<p>
— Хвилиночку! —  нетерпляче перебив Гімлі. — Дозволь спочатку запитати про  дещо<br />
інше. Чи тебе, Гандаль-фе, ми бачили вчора вночі, чи Сарумана?</p>
<p>
— Мене  ви точно бачити не могли. Залишається припустити, що ви бачили Сарумана.<br />
Виявляється, ми так [87] схожі, що мені доведеться вибачити тобі навіть замах на<br />
мій капелюх!</p>
<p>
— Не  треба про це! — прпрохав Гімлі. — Який я paдий, що нічним дідуганом був не<br />
ти!</p>
<p>
— Так,  мій   славний  гноме, —   розсміявся   Гандальф, —   це   дуже   приємно<br />
пересвідчитися, що ми не завжди помиляємося… Не сумуй, «анітрохи не серджуся  на<br />
тебе:  я ж сам скільки разів  стверджував,  що й власним рукам не  варто вірити,<br />
коли маєш справу з Ворогом! Не сумуй, сину  Глоїна.  Може, ще побачиш мене поруч<br />
із Саруманом, тоді помітиш різницю.</p>
<p>
- І все ж таки, що  з гобітами? — нагадав Леголас. — Ми півсвіту  обшукали, а ти<br />
знаєш, де Меррі й Пін, і мовчиш! Скажи, нарешті, будь ласка!</p>
<p>
— Вони серед ентів, під захистом Древеса, — відповів Гандальф.</p>
<p>
— Серед ентів? Отже, правдиві старі легенди про велетнів — храниіелів лісу? А я,<br />
щиро кажучи, вважав їх витвором буйного уявлення роханців.</p>
<p>
— До  чого тут Рохан? —  підхопив Леголас, — У  Чорноліссі  будь-який  ельф знає<br />
пісні про онодримів. Але навіть для нас вони лише напівзабута згадка. Я відчував<br />
би себе знов зеленим  хлопчаком, якби зустрів живого онодрима! Древес — це назва<br />
Фангорну загальною мовою; однак ти кажеш про якусь істоту. Хто ж це?</p>
<p>
— Важке  питання, —  сказав  Гандальф. — Я  знаю небагато,  дрібну частинку його<br />
історії, і  то вона б зайняла багато часу, а нам його не можна гаяти. Древес, чи<br />
Фангорн  — опікун  і наставник цих лісів, старший не лише  серед  ентів,  але  й<br />
узагалі  серед  усіх, хто живе  зараз під сонцем  Середзем'я. Сподіваюсь,  ти ще<br />
познайомишся з нимі Леголасе. Меррі й Піну пощастило, вони зіткнулися з Древесом<br />
тут,  на цьому  карнизі, два  дні  тому, і  він забрав їх  до  своєї оселі  біля<br />
підніжжя гір. Древес  часто  відвідує  цей  стрімчак, коли  відчуває  тривогу чи<br />
отримає  погані новини. Чотири  дні тому  я бачив, як він блукав  лісом; він теж<br />
мене помітив,  навіть зупинився, але  я не заговорив з ним  — цє було сили після<br />
бою з Оком Мордору. Та й він теж не покликав мене.</p>
<p>
— Можливо, він  прийняв тебе за Сарумана, — припустив Гімлі. —  Отже,  ви  з ним<br />
добрі знайомі? Я ж бо вважав, що він небезпечний… [88]</p>
<p>
— Я   теж  буваю   небезпечним,  і  навіть  дуже,  кхикнув  Гандальф. —   Нікого<br />
небезпечнішого за мене ви не зустрінете, хіба що зіткнетеся  з Чорним Володарем.<br />
І Арагорн небезпечний, і Леголас. Тебе  оточують Небезпечні  істоти, Гімлі,  син<br />
Глоїна,  та й сам  ти дещо небезпечний. Звичайно, у  лісі Фангорну багатьом буде<br />
непереливки,  особливо  любителям махати сокирою.  Але зазвичай Древес мудрий та<br />
добрий. Тільки зараз його гнів, що повільно накопичувався, скипів та виплеснувся<br />
з  чаші  терпіння,  затопивши  весь  ліс.  Звістка,  принесена  гобітами,  стала<br />
останньою краплею, що переповнила чашу… Трапилося  нечуване за  багато  століть:<br />
енти прокинулися від дрімоти і згадали про свою силу.</p>
<p>
— Гщо ж вони зроблять? — здивовано запитав Леголас.</p>
<p>
— Не знаю. Вони, мабуть, і самі ще не знають. Хотів би я вгадати — що!</p>
<p>
Маг замовк і опустив голову. Промінь сонця впав крізь розрив між хмарами на його<br />
руки, що  лежали на колінах долонями вгору;  світло  наповнило його долоні, наче<br />
келих. Ганадальф похитав головою і повернувся до друзів.</p>
<p>
— Наближається полудень, — сказав він. — Нам чає іти.</p>
<p>
— Ми підемо по гобітів до Древеса? — запитав Арагорн.</p>
<p>
— Ні, нам  у  інший  бік. Надія  —  ще не перемога.  Насувається  війна, в  якій<br />
остаточну перемогу  забезпечить  лише  Перстень  Влади. Інакше  ми  багато  чого<br />
втратимо,  а може,  і  все… Я —  Гандальф,  Гандальф Білий,  але  Чорний поки що<br />
сильніший за мене…</p>
<p>
Він підвівся й, прикривши очі рукою, подивився на схід, наче бачив удалині щось,<br />
недоступне для його супутників. Похитав головою.</p>
<p>
— Ні, -  сказав він ледь  чутно. — Нам до нього вже не дістати.  Ну й  добре:  у<br />
всякому  разі,  не  доведеться  опиратися  спокусам  Персня.   Підемо  назустріч<br />
небезпеці і пам'ятатимемо, що ще гірша,  смертельна небезпека поки що відступила<br />
від нас…</p>
<p>
Він знову повернувся до товаришів:</p>
<p>
— Не жалкуй про  вибір,  зроблений  тобою в  долині  Емін-Мейл,  Арагорне,  сине<br />
Арахорна!  І не називай вашу подорож  даремною. Тепер ти  можеш переконатися, що<br />
обрав  правильно:   удача  буде  тобі  нагородою.  Ми  зустрілися  вчасно.  Твоє<br />
зобов'язання  перед  гобітами виконане,  час  згадати  про  слово,  яке  ти  дав<br />
Еомерові. Йди в Едорас,  [89] ти  потрібний там. Андрілу час вступати  до битви.<br />
Рохан охоплений війною, але ще більше лихо охопило Золотий Палац Теодена.</p>
<p>
— Отже, ми не побачимося з нашими малюками? — засмутився Леголас.</p>
<p>
— Потерпи, не все одразу. Ідіть, куди вас кличе обов'язок, і зберігайте надію. Я<br />
теж вирушу до Едораса.</p>
<p>
— Далека  дорога  й важка, — сказав Арагорн, —  навіть для  міцних  ніг. У такий<br />
спосіб війна скінчиться раніше, ніж ми туди встигнемо…</p>
<p>
— Побачимо, побачимо, — сказав Гандальф. — Чи хочеш іти зі мною?</p>
<p>
— Авжеж. Тільки мені здається, ти здатний випередити нас, якщо забажаєш!</p>
<p>
Арагорн  підвівся й  уважно  подивився  на  Гандальфа.  Леголас та Гімлі  мовчки<br />
спостерігали за  ними.  Арагорн,  у сірому ельфійському плащі, з рукою  на ефесі<br />
меча, високий і суворий, наче король, який зійшов на невідому землю з корабля, а<br />
навпроти  нього  — старий маг  в  одязі,  що  ніби  зсередини  сяяв  незвичайною<br />
білизною, згорблений  і наче слабенький,  але володів він силою могутнішою,  ніж<br />
влада королів.</p>
<p>
— Що ж,  чи  правий я? —  вимовив  нарешті  Арагорн. —  Чи  насправді  можеш  ти<br />
потрапити всюди, куди забажаєш, швидше  за мене? Навіщо нам  розділятися? Ти наш<br />
ватажок. У Чорного Володаря дев'ятеро  вершників, у  нас — один, але  це — Білий<br />
Вершник. Він  пройшов вогонь  та воду в надрах  землі, і Ворог здригнеться перед<br />
ним. Ми підемо за тобою, куди б ти не повів.</p>
<p>
— Так, ми готові йти за тобою, — сказав Леголас. — Тільки  розкажи,  що  було  з<br />
тобою в Морії, як ти вибрався звідти?</p>
<p>
— Ми гаємо час, — відмахнувся Гандальф. — Я й за рік не перекажу вам усього.</p>
<p>
— Розкажи скільки  можна,  скільки  вважатимеш  за потрібне! — попросив Гімлі. —<br />
Хоча б як ти впорався з Барлогом!..</p>
<p>
— Не  згадуй про нього! —  різко обірвав  його  Гандальф,  зморщившись, наче від<br />
болю.</p>
<p>
— Я довго,  довго  падав  додолу, —  почав  він  повільно,  неначе  із  зусиллям<br />
викликаючи в пам'яті  картини минулого  [90]. — Я  падав, і він  падав разом  зі<br />
мною. Його жар опалював мене. І разом ми полетіли в глибоку темну воду…</p>
<p>
— Глибока прірва під мостом Даріна, — шепнув Гімлі, - ніхто не міряв її…</p>
<p>
- І все ж  у  цієї прірви  є  дно, і  туди  не сягає ні світло  сонця, ні світло<br />
мудрості, - сказав  Гандальф. — Полум'я мого ворога згасло у воді, але тепер він<br />
став  слизьким,  мов  хробак, і  сильним, мов полоз. Він усе намагався  стиснути<br />
мене,  але  я  відбивався, і  нарешті він побіг геть. Таємні проходи  петляють у<br />
глибинах  Морії. Запам'ятай,  Гімлі,  сине Глоїна, плем'я Даріна  не  копало цих<br />
ходів.  Глибоко,  глибоко під найглибшими печерами  гномів риють землю безіменні<br />
тварі.  Навіть Саруманові вони невідомі, вони старші  за нього… Я пройшов їхніми<br />
норами, я  бачив їх, але не хочу  змальовувати  —  не варто затьмарювати  денний<br />
світ…  На дні прірви, у  глибинах відчаю мій ворог був єдиною надією; я схопився<br />
за нього, і він,  сам того не бажаючи, провів мене таємними шляхами Казад-Думу —<br />
ніхто, на  жаль, не знає їх краще за нього. Ми підіймалися все вище, і я впізнав<br />
Нескінченні Сходи.</p>
<p>
- Їх розташування давно забули, — сказав Гімлі. —  Багато хто взагалі вважає, що<br />
це вигадка, інші кажуть, наче Сходи зруйновані.</p>
<p>
— Вони існують і ніхто їх  не  руйнував. Багато тисяч сходів  звиваються гвинтом<br />
від найнижчих ярусів печер до Вежі Даріна, вирубаної у засніженому схилі Срібної<br />
Гори,  Келебділа.  Там у  твердій  породі  пробите  вікно,  а перед  ним  вузька<br />
площадка, орлине гніздо над прірвою. Сонце горіло над вершиною Келебділа, низини<br />
застеляло море  хмарок. Ворог вистрибнув  через вікно, видихаючи полум'я, я — за<br />
ним. Нікому було спостерігати за нами, нікому було скласти пісню про наш двобій…<br />
—  раптом  Гандальф  розсміявся. — Але  що  ж  можна  було  б  описати?  Здалека<br />
здавалося,  мабуть,  що  над Келебділом  буяє  гроза: гриміли  громи,  блискавки<br />
розщеплювали скелі, вершина  сховалася в  клубах  гарячої пари  й  диму, сипався<br />
густий град… Нарешті я здолав супротивника, скинув його; він покотився, змітаючи<br />
все на своєму шляху. Але це зусилля виснажило мене, світло згасло переді мною, я<br />
втратив почуття часу  й довго блукав дорогами, згадувати про які не варто… Усе ж<br />
таки  моя доля ще не закінчилася — голий та  безпорадний,  я повернувся до цього<br />
світу, щоб виконати всі задуми.  Голий  лежав  я на [91] вершині Келебділа. Вежа<br />
розсипалася порохом, вікно зникло; оплавлені та розколоті скелі завалили вхід на<br />
сходи.  Усіма забутий на  даху світу, я лежав  і дивився в  небо, і  кожен  день<br />
тягнувся,  як століття… Знизу до мене долітат ли голоси весняного пробудження та<br />
смерті, пісні й плач. А одного разу до мене злетів повелитель орлів, Вітробій, і<br />
поніс мене на своїх крилах.</p>
<p>
— Видно,  мені на  роду написано обтяжувати тебе, друже, що з'являться в скрутну<br />
хвилину, — сказав я йому.</p>
<p>
— Хіба це тягар! — відповів він. — Зараз ти  легкий, наче лебедине  пір'я. Крізь<br />
тебе  сонце просвічує. Чесно  кажучи, мабуть, якби я  відпустив тебе,  ти міг би<br />
полетіти сам!</p>
<p>
— Та ні вже, краще не відпускай! — попросив я. — Віднеси мене в Лоріен.</p>
<p>
— Я туди й лечу, — відгукнувся він. — Адже це Володарка Галадріель послала  мене<br />
по тебе.</p>
<p>
Так я потрапив  до Золотого  Лісу,  вже  після того,  як  ви  пішли звідти.  Там<br />
вилікували  мої рани й  зіткали  для  мене цей  білий одяг.  Я  давав  поради  й<br />
вислухував поради, а  потім  вирушив  доганяти вас. І для кожного з вас у мене є<br />
звістка з Лоріену. Арагорнові веліли передати такі слова:</p>
<p>
 О, Дунадан, о король Елессар: Ельфініт,<br />
 Де твій народ заблукав, у якій далині?<br />
 Час настає, забутим у бій вступить!<br />
 Вершників сіра когорта з півночі мчить…<br />
 Але темно у світі і сіра імла в полях.<br />
 Але мертва сторожа закрила до моря шлях.<br />
 Леголасу Галадріель доручила сказати:<br />
 Леголасе, зелений листок на галузці тонкій…<br />
 Радісно жив безтурботний у плині віків.<br />
 О, стережися моря, як з берега чайки почуєш голос,<br />
 Серце спокою не знайде у рідних лісах відхололих.</p>
<p>
Ґандальф замовк і закрив очі.</p>
<p>
— А мені… мені ти нічого не приніс? — похнюпившись, запитав Гімлі.</p>
<p>
— Слова  Володарки темні, - сказав Леголас. — Небагато  зрозуміють ті, кому вони<br />
призначені.</p>
<p>
— Це мене не втішає…</p>
<p>
— Чому? — здивувався Леголас. —  Невже ти радів би,  скажімо,  прямому пророцтву<br />
загибелі?</p>
<p>
— Так, якби їй більше нічого було мені повідомити! [92]</p>
<p>
— Ви  про що? —  стрепенувся Ґандальф. — Мені  здається, я  зрозумів, що мала на<br />
увазі Галадріель. Вибач, Гімлі,  я  відволікся, адже в мене є дещо  й для тебе —<br />
ясне й зрозуміле.  «Гімлі,  сину Глоїна, привіт, —  сказала вона. —  Де б він не<br />
був,  у моїх  думках  завжди є місце для нього.  Нехай пам'ятає, що слід  завжди<br />
уважно розглядати дерево, перш ніж рубати!»</p>
<p>
— У добру годину ти повернувся, Гандальфе! — вигукнув гном, підскочивши. — Йдемо<br />
ж,  йдемо! —  поквапив  він, крутячи  сокиру  над  головою. —  Якщо  вже  голова<br />
Гандальфа свята й непорушна, пошукаємо такі голови які варто відтяти!</p>
<p>
— Ну, за  таким скарбом  далеко йти не доведеться, — запевнив Ґандальф. — Добре,<br />
годі нам байдикувати.</p>
<p>
Він загорнувся у свій старий  плащ і пішов униз.  Невдовзі всі четверо товаришів<br />
повернулися до узлісся. Коней, як і раніше, не було.</p>
<p>
— Не повернулися! — розвів руками Леголас. — Підемо пішки?</p>
<p>
— Ні в якому разі, - заперечив Гандальф. —  Час підганяє. Він вийшов з-під дерев<br />
і пронизливо свиснув. Троє  друзів збентежено перезирнулися: такий розбійницький<br />
свист з  вуст  сивобородого старого! Ґандальф свиснув удруге,  втретє — і  вітер<br />
приніс із  степу  ледь чутне іржання у відповідь. Спершу  лише Арагорн розрізнив<br />
легке  дрижання  землі,   потім  копита  дрібно  застукотіли,  все  ближче,  все<br />
дзвінкіше…</p>
<p>
— Не один скаче, — сказав Арагорн.</p>
<p>
— Зрозуміло, — відізвався Ґандальф. — Одного на нас усіх буде замало.</p>
<p>
— Троє! — вигукнув Леголас. — Ось і Хасуфель, і мій Арод! А попереду ще один, та<br />
який же красивий! Не доводилось мені ще такого бачити!</p>
<p>
— Та й  не побачиш, — поважно  сказав  Ґандальф. — Це Тінебор,  ватажок  табунів<br />
Рохану. Навіть Теоден, ярл Рохану, не бачив кращого скакуна. Тінебор поспішає на<br />
заклик Білого Вершника….</p>
<p>
Чудовий  кінь  вже наближався. Його тіло лисніло,  мов  срібне, хвіст  та  грива<br />
стелилися за вітром, а біг  він  так плавно, ніби  плив. Два інших коня мчали за<br />
ним, не відста-ваючи.  Угледівши  Гандальфа, Тінебор  зупинився, голосно заіржав<br />
та,  схиливши  шляхетну голову, торкнувся  плеча старого мага.  Ґандальф ласкаво<br />
погладив його. [93]</p>
<p>
— Далеко звідси до  Рівенделлу,  друже, —  сказав він. — Добре, що ти так швидко<br />
прибіг. Віднині ми вже з тобою не розлучатимемось…</p>
<p>
Хасуфель та Арод весело покивали головами.</p>
<p>
— Нам  треба  якомога  швидве доїхати  до Медусельду,  до Золотого Двору  вашого<br />
правителя Теодена, — серйозно сказав Гандальф. — Якщо не заперечуєш, то вирушимо<br />
відразу.</p>
<p>
Тінебор, згоджуючись, труснув гривою.</p>
<p>
— Прошу вас поспішити, — додав Гандальф, звертаючись  тепер уже до трійки коней.<br />
— Хасуфель призначений  для Арагорна, Арод для Леголаса, Гімлі я візьму з собою:<br />
вважаю,  що  Тінебор не відмовиться понести  нас обох. Тільки поп'ємо води перед<br />
дорогою.</p>
<p>
— Тепер  я все збагнув, — сказав Леголас,  спритно скочивши на  спину Ародові. —<br />
Спочатку наші коні втекли, може, й зі страху, але незабаром зустріли Тінебора та<br />
зраділи. Чи ти заздалегідь знав, що він тут?</p>
<p>
— Знав, — сказав  Гандальф. — Я  подумки кликав його та просив поспішити.  Вчора<br />
він був ще  далеко  звідси, на  півдні.  А  тепер я  сподіваюсь так само  швидко<br />
дістатись туди знов разом із ним!</p>
<p>
Він шепнув щось у вухо Тінебора, і той вирушив  з місця швидким галопом, але  не<br />
надмірним, щоб двоє його родичів могли триматися поряд. Зваживши, де берег річки<br />
нижчий, Тінебор перейшов її бродом та  попрямував на південь. До самого небокраю<br />
вільно гуляв вітер,  хвилями  ходили трави —  ані дороги, ані сліду. Але Тінебор<br />
рухався впевнено, без вагання.</p>
<p>
— Ми  йдемо напрямки  до двору  Теодена, до Білих Гір, —  пояснив  Гандальф. — У<br />
Східній  марці  шлях  кращий,  там  прокладений  головний  тракт,  але цей  шлях<br />
коротший, а будь-яка трясовина чи байраки Тінеборові не перешкодять.</p>
<p>
Час  минав,  година  по годині. Степ змінився  заплавними лугами.  Інколи  трава<br />
сягала вершникам по  коліна, і  вони немов пливли по ясно-зеленому  морю; інколи<br />
серед зелені траплялись ставки, деінде під шурхотливим китицями очерету ховалося<br />
підступне трясовиння,  але Тінебор безпомилково  відшукував твердий ґрунт, а два<br />
інших коня йшли за  ним слід у слід. Сонце поступово схилялось на захід. Багряна<br />
вечірня зоря заграла над  обрієм. Далекі гори  вкрилися переливчастими червоними<br />
відблисками. І хмари [94] диму закрили  сонце, немов  ховаючись  за  край землі,<br />
воно підпалило степові трави.</p>
<p>
— У тому напрямку — Ворота Рохану, — сказав Гандальф. — Точно  на захід від нас.<br />
А за Ворітьми починаються володіння Ізенгарда.</p>
<p>
— Звідки ж цей дим на півнеба? — спитав Леголас. — Що він віщує?</p>
<p>
— Битви та пролиття крові, - суворо відповів Гандальф. — Уперед!….</p>
<p>
</p>
<p>
<br />
Розділ 6 ЗОЛОТИЙ ДВІР</p>
<p>
<br />
Відгоріла вечірня зоря,  минули  сутінки,  настала ніч.  Лише  опівночі Гандальф<br />
дозволив відпочити.  Вони спішилися  геть  виснажені: Гімлі та Леголас одразу  ж<br />
заснули, навіть Арагорн ліг,  один  Гандальф гіе стулив очей, не  присів; одразу<br />
після  півночі він  підняв друзів,  і при холодному світлі  місяця вони помчали,<br />
наче вдень.</p>
<p>
Короткий відпочинок не дуже освіжив гнома,  Гімлі куняв і  звалився б  із  коня,<br />
якби Гандальф вчасно  не струсонув його. Коні втомі не піддавалися. Тенебор мчав<br />
попереду, наче срібна тінь.</p>
<p>
Ані звуку, ані знаку тривоги не подавав тихий степ. Ранок настав ясний, погожий,<br />
вітер  з тихим  шелестінням  пригинав траву  під копита  коней.  Раптом  Тенебор<br />
зупинився й заіржав. Стомлені вершники підняли голови.</p>
<p>
Попереду громадилися гори:  сніжні піки, чорні стрімчаки; зелень лугів припливом<br />
ударялася  об  них і  розтікалася по вузьких затоках долин, а вдалині  ці зелені<br />
долини  перетинав  приземкуватий  кряж.  Біля  гирла  найширшої  долини  височів<br />
одинокий  горб, його  огинала  безіменна річка;  вранішнє  сонце висвічувало  її<br />
перекати.</p>
<p>
— Будь ласка, Леголасе, —  сказав  Гандальф, —  придивись добряче й розкажи,  що<br />
побачиш.</p>
<p>
Леголас примружив очі, відвернувся від сліпучих вранішніх променів.</p>
<p>
— Річка тече з льодовників… її вода заповнює рів, за ровом — паркан. За ним дахи<br />
будинків, а нагорі багата садиба. Дах її, мабуть, вистелений золотом — аж палає.<br />
Ворота теж позолочені. Біля воріт варта в блискучих латах. Інші, мабуть, сплять.<br />
[95]</p>
<p>
— Селище за частоколом —  Едорас, — сказав Гандальф. — Садиба  ж і  є Медуеелвд,<br />
Золотий Двір Теодена, сина Тенгіла, Тепер треба рухатися з осторогою — навряд чи<br />
приборкувачі коней  сплять, коли навкруги кипить  війна.  Раджу  не  братися  за<br />
зброю. І не заносьтеся, доки не стоятимемо перед Теоденом.</p>
<p>
Ранок  уже  розжеврівся, чяйвали птахи, коли загін  наблизився  до  річки.  Вона<br />
безтурботно несла на схід,  до лінивої ЕнтуЩг  шлоа  тоських  снігів. По вологих<br />
берегах густо росли верболози;  їхнє гілля вже  порожевіло  й випустило пухнасті<br />
бруньки. — Переправилися бродом і  виїхали на широку дорогу; ліворуч  і праворуч<br />
стирчали зелені горбики, наче припорошені дрібним снігом, — так  рясно  обсипали<br />
їх численні зірочки квітів.</p>
<p>
— Як чудово світяться ці сніжинки в траві, - сказав Гандальф. — Тут їх називають<br />
«зімбельмайн», безсмертники, вони весь рік цвітуть  там, де спочивають  мерці. А<br />
ці кургани — могили пращурів Теодена.</p>
<p>
— Сім курганів ліворуч і  дев'ять  праворуч, — сказав Арагорн, — багато поколінь<br />
змінилося з того часу, як поставлений Золотий Двір.</p>
<p>
— П'ятсот разів опадало жовте листя в Чорноліссі, - сказав Леголас. — Для нас це<br />
зовсім небагато.</p>
<p>
— Але  для людей  —  чималий  термін.  Від  часів побудови  Медусельда нічого не<br />
лишилося, крім  пісень.  Тепер ця земля  для роханців рідна,  і  лише мова  їхня<br />
нагадує про спорідненість з північними племенами…</p>
<p>
І він тихо проспівав кілька слів, незрозумілих ані ельфу, ані гному.</p>
<p>
— Приємна мова, — сказав Леголас. — Така ж, як  ця земля — гучна й розкотиста. І<br />
відчувається туга, її завжди багато в піснях смертних.</p>
<p>
— Якщо хочеш, я  перекладу, — сказав Арагорн. — Цю пісню склав невідомій співак,<br />
загдуючи, яким прекрасним був Еорл Юний, коли привів сюди своїх людей з півночі.<br />
Кінь у нього був крилатий Фелароф, батько  коней. Ім'я співака забулося, а пісня<br />
живе…</p>
<p>
 Де кінь, де вершник, де сурма, що кличе у похід?<br />
 Тінь забуття, немов зима на весь широкий світ…<br />
 Де ви, дозірнії вогні, волосся золоте,<br />
 Розмови щирі і пісні під лютні ніжний теньк? [96]<br />
 Як дощ зі скель стекли роки, промчали, як вітри,<br />
 Замовкла слава давніх літ, заснула до пори.<br />
 Чи можна в попелі кострищ знайти вогонь палкий?<br />
 Пливуть до моря і назад не вернуться річки.</p>
<p>
Дорога, звиваючись поміж курганами, привела до стін Едораса. Вартові в блискучих<br />
кольчугах списами перегородили їм проїзд.</p>
<p>
— Стійте,  чужинці! —  крикнув  один  з  них роханською. —  Хто ви  такі й  куди<br />
прямуєте?</p>
<p>
На обличчях вартових відбився подив, анітрохи не дружній.</p>
<p>
— Я  розумію  вас, — сказав  Гандальф. — Але моїм супутникам ваша мова невідома.<br />
Якщо ви чекаєте відповіді від чужинців, чому не користуєтеся загальною мовою?</p>
<p>
— Теоден, наш правитель, наказав не  пропускати нікого,  хто  не розмовляє нашою<br />
мовою, —  відповів начальник караулу. — Ми  зараз воюємо і радіємо лише гостям з<br />
Гондору. За яким правом  ви  зухвало  роз'їжджаєте  в  недоладному  одязі нашими<br />
угіддями, та ще  й на наших конях?  Ми вже годину  стежимо за вами. Звідки у вас<br />
такі коні, особливо цей, білий? Якщо лише нам ніхто не відвів очей, я сказав би,<br />
що це — сам Фелароф. Може, ти чаклун, шпигун Сарумана, чи насланий ним привид?</p>
<p>
— Ніхто  не відводив вам очей, — пояснив Арагорн. — Коні дійсно з ваших табунів,<br />
ти міг би впізнати їх —  це Арод і  Хасуфель. Хіба стане конокрад повертатися до<br />
стайні? Два дні  тому  нам позичив їх Еомер, третій маркграф  Рохану. Ми повинні<br />
повернути  йому коней, як ми й  домовлялися. Хіба  Еомер ще не  повернувся  й не<br />
попередив про наше прибуття?</p>
<p>
Вартовий явно збентежився.</p>
<p>
— Про Еомера я вам нічого не скажу. Якщо ви не брешете, правитель має знати  про<br />
вас. Можливо, вас і чекають.  Але саме позавчора  Грим Гадючий Язик розпорядився<br />
іменем Теодена не пропускати жодного чужинця за ворота.</p>
<p>
— Гадючий Язик? — перепитав  Гандальф. — Ані  слова більше! У  нас  справа не до<br />
нього,  а  до  правителя  Рохану.  І  термінова!  Повідом   ярла  сам  чи  пошли<br />
кого-небудь!</p>
<p>
Очі мага гнівно блиснули з-під похмурих брів.</p>
<p>
— Сам піду, — поміркувавши,  вирішив  начальник варти. — Тільки що  ж  я доповім<br />
правителю? На вигляд ти старий та слабкий, а грізний… [97]</p>
<p>
— Ти добре придивився й правильно  зрозумів, — відповів  маг. — Я  — Гандальф. Я<br />
вже  бував тут,  і я повернувся. Зауваж  —  я  повертаю  ярлові коня. Тінебор не<br />
слухається  нічиєї  руки, крім  моєї. Зі  мною  Арагорн, син  Арахорна,  нащадок<br />
королів, ельф Леголас і гном Гімлі. Піди та передай, що ми чекаємо біля воріт.</p>
<p>
— Що за імена у вас! — похитав головою начальник варти. — Намагатимусь нічого не<br />
наплутати. Однак ви навряд чи чогось дочекаєтесь в таку сувору добу…</p>
<p>
Він зник за частоколом і повернувся через чверть години:</p>
<p>
— Ходіть  зі мною. Теоден дозволив упустити вас, але всю зброю, навіть патериці,<br />
ви залишите біля його порога, під наглядом прибрамної варти.</p>
<p>
Окуті золоченою бронзою ворота одхилилися. Широка  вулиця, брукована булижником,<br />
вела вгору, то круто завертаючи, по перериваючись акуратними  сходинками. Уздовж<br />
дерев'яних будинків з низькими  дверима біг  по кам'яних жолобах чистий струмок.<br />
Його  джерело било з-під плити, оздобленої кінськими головами, на  вершиш горба.<br />
Ще  вище  вулиця  оберталася на широкі  сходи  з  кам'яними  лавами  на  верхній<br />
площадці. На лавах з оголеними мечами сиділи воїни прибрамної варти. їх рудувате<br />
волосся було заплетене в коси, від зелених щитів відбивалося сонце.</p>
<p>
— Далі  йдіть самі,  -  сказав начальник варти. —  Мені час повертатися на пост.<br />
Прощавайте, бажаю вам здобути ласку правителя.</p>
<p>
І  він,  круто  повернувши, поспішно покрокував униз.  Мандрівники піднялися  на<br />
площадку. Підвівшись, вартові продемонстрували незвичайно високий зріст і раптом<br />
хором привітали їх:</p>
<p>
— Ласкаво просимо, прибульці з далеких країн! — звучно вигукнули вони роханською<br />
мовою, повертаючи  мечі руків'ям  до  гостей на  знак  добрих  намірів. Блиснули<br />
розсипи смарагдів на піхвах. Найвищий з вартових вийшов уперед і додав загальною<br />
мовою:</p>
<p>
— Я  — Гаман, голова прибрамної варти. Прошу вас  скласти  тут  зброю, перш  ніж<br />
увійдете до Золотого Двору.</p>
<p>
Леголас без заперечень віддав  йому свій  стилет  із срібною  гардою  та  лук із<br />
сагайдаком.</p>
<p>
— Бережи їх, — попросив він. — Це дарунок Володарки Галадріель із Золотого Лісу.<br />
[98]</p>
<p>
Гаман поспішив покласти зброю ельфа на лавку, наче боячись обпектися.</p>
<p>
— Обіцяю тобі, що все буде цілим, — сказав він і простягнув руку до Арагорна.</p>
<p>
Слідопит завагався.</p>
<p>
— Я не можу віддати Андріл до чужих рук!</p>
<p>
— Така воля Теодена, — нагадав Гаман.</p>
<p>
— Чи повинен нащадок Еленділа підкорятися волі Теодена, сина Тенгіла?</p>
<p>
— Ти стоїш перед оселею Теодена, і хоч би ти був королем  Гондору, твоя воля тут<br />
ніщо, — відповів Гаман і, загородивши собою двірний отвір, перевернув меча лезом<br />
уперед.</p>
<p>
— Пуста суперечка, — втрутився Гандальф. — Вимога Теодена зовсім зайва, однак чи<br />
розумна воля господаря, чи ні, вона — закон у стінах його оселі.</p>
<p>
— Я  не  зволікав  би   підкоритися   господарю   будь-якої  оселі,   хоча  б  і<br />
найжалюгіднішому дроворубові, - сказав Арагорн, — але ж це Андріл.</p>
<p>
— Як  би  не  звався твій меч, ти маєш залишити його тут, якщо не хочеш битися з<br />
нами, — сказав Гаман.</p>
<p>
— Ну, скажімо, ви билися б не поодинці, - кинув Гімлі, проводячи пальцем по лезу<br />
сокири і дивлячись на Гамана, наче на деревце, яке слід зрубати.</p>
<p>
— Цитьте! — сказав Гандальф. — Нам нема  коли  сперечатися. Кожна  суперечка між<br />
нами  —  на  користь Мордору. Я  охоче віддаю свого меча,  стережи  його  добре,<br />
шановний Гамане, це — Яррист,  викуваний ельфами  в давні часи. А тепер пропусти<br />
мене. Поспішай, Арагорне!</p>
<p>
Слідопит неохоче відстебнув перев'язь і сам поставив меч до стіни.</p>
<p>
— Не надумай, Гамане, торкатися його, —  попередив він. — І  нікому не дозволяй.<br />
Вміла  рука  кувала  його глибокої  давнини. Кожен, хто  торкнеться  його,  крім<br />
нащадків Еленділа, буде вражений насмерть.</p>
<p>
Гаман відступив на крок і розгублено сказав:</p>
<p>
— Скільки дивовижних речей на вас чотирьох… Йди з миром, все буде по-твоєму.</p>
<p>
— Ну, що ж, у такому товаристві  й моїй сокирці  не соромно відпочити, — пхикнув<br />
Гімлі й поклав свій скарб на лавку. — Ми виконали все. Веди ж нас до свого ярла!</p>
<p>
Але прибрамник усе ще вагався. [99]</p>
<p>
— В тебе  зосталася  патериця, —  сказав  він Гандальфу. — Вибач,  її теж  треба<br />
залишити.</p>
<p>
— Це вже занадто, — сказав Гандальф. —  Одна справа — пересторога, зовсім інша —<br />
брутальність. Я  старий. Якщо  не  можна спиратися на патерицю, доведеться  мені<br />
посидіти тут і зачекати, доки Теоден прийде сюди побалакати зі мною.</p>
<p>
Арагорн посміхнувся.</p>
<p>
— Кожен чіпляється  за своє майно! Невже ти  лишиш старого  єдиної опори? Досить<br />
зволікань! Дозволь нам нарешті увійти.</p>
<p>
— Патериця в руці  мага —  не просто  опора  для немічного, —  заперечив Гаман і<br />
прискіпливо  оглянув  ясеневий  костур  Гандальфа. — А втім, ви  заслуговуєте на<br />
довіру. Покладуся на власне розуміння. Заходьте!</p>
<p>
Вартові зняли засуви  і штовхнули двері; вони повільно,  зі скрипом відчинилися.<br />
Гості ввійшли.</p>
<p>
Весняна  свіжість  та ранішнє світло не проникали до  оселі Теодена. Між міцними<br />
опорами покрівлі  ховалися вузькі  вікна,  яскраві пасма  світла  розсіювалися в<br />
напівтемряві.  Крізь  круглий  отвір  посеред  стелі   виходили  і   губилися  у<br />
блідо-блакитній високості цівки  легкого  диму.  Під  ногами  дзвеніла кольорова<br />
мозаїка, вилися дивовижні написи й рунічні  знаки.  Стовбури опор вкривало рясне<br />
різьблення,  позолота, стіни  були  затягнені килимами  майстерної роботи:  вони<br />
зображували героїв давнини, але одні геть вицвіли, інші тонули в затінку. Тільки<br />
один килим висів на світлому  місці: витязь на білому коні сурмив у великий ріг,<br />
золоте  волосся  його  злітало у  повітря, а  кінь  роздув ніздрі,  передчуваючи<br />
близьку битву. Ноги коня по коліно були занурені в пінні зелені хвилі.</p>
<p>
— Бачите? Це Еорл  Юний, — шепнув Арагорн. —  Таким він  прибув з  півночі,  щоб<br />
вступити в битву на полі Келебранта.</p>
<p>
Серед зали в  круглому  кам'яному вогнищі палав вогонь. За вогнищем три сходинки<br />
вели на підвищення,  де в  роззолоченому  кріслі сидів старий,  зігнутий  роками<br />
настільки, що здавався карликом. З-під вузького золотого обруча з  діамантом над<br />
чолом на плечі старого спадали довгі сиві пасма. Білосніжна борода сягала колін.<br />
У тьмяних  очах ледь жевріло  життя.  За кріслом стояла  молода  [100]  жінка  в<br />
білому, а на верхній сходинці незгарбно приткнувся худий чоловік з хитрим блідим<br />
обличчям.</p>
<p>
Прибульці зупинилися  перед підвищенням.  Старий спідлоба подивився на  них, але<br />
навіть не ворухнувся. Тоді Гандальф заговорив:</p>
<p>
— Привіт тобі, Теодене, сине Тенгіла! Я повернувся, оскільки наближається  буря,<br />
і друзям час взятися за руки, щоб не дати лихим вітрам змести нас поодинці.</p>
<p>
Ярл  повільно  підвівся,  спираючись   на   чорну  тростину  з   білим  кістяним<br />
набалдашником. Тепер  ті, хто бачили його вперше, пересвідчилися, що він аж ніяк<br />
не карлик і в молоді роки був вочевидь гарним та струнким.</p>
<p>
— Привіт і тобі, -  сказав  Теоден. — Можливо,  ти чекав на радісну зустріч. Але<br />
якщо  бути  відвертим,  твої відвідини  —  сумнівна  радість  для  нашого  дому,<br />
Гандальфе. Біда завжди  йде слідом за тобою,  як вовк за оленем. Зізнаюся,  коли<br />
Тінебор повернувся, я не так зрадів  знайденому  коню,  як  втраті  вершника.  А<br />
довідавшись  від Еомера,  що  ти пішов  до пращурів,  я не  оплакував тебе.  Але<br />
поголос — оманлива річ: ти знову тут!  І  вже напевне припас для мене звістки ще<br />
гірші. Чому ж я маю радіти тобі, провіснику бурі?</p>
<p>
Теоден стомлено опустився в крісло.</p>
<p>
— Ти маєш рацію, правителю, — підтакнув блідолиций придворний. — Лише п'ять днів<br />
минуло, як одержали сумну звістку про загибель твого сина Теодреда, правої твоєї<br />
руки  і  другого  маркграфа  Рохану. Еомерові не можна  довіряти. Якби  він  тут<br />
розпоряджався,  небагато  лишилося б  охорони в стольному місті.  Лише нещодавно<br />
гондорці  повідомили, що Чорний  Володар готує напад  зі сходу. І ось цей блукач<br />
з'являється тут! Поганий той гість, що приносить погані новини!</p>
<p>
Він глузливо хихикнув і кинув на чужинців косий погляд з-під опухлих повік.</p>
<p>
— Ти тут став  за мудреця,  Гадючий Язиче, —  стиха промовив Гандальф, —  і, без<br />
сумніву,  служиш опорою  своєму правителю.  Але лихі  новини  можна  приносити у<br />
різний  спосіб.  Одні  самі  їх  створюють, інші,  як  і має  бути серед друзів,<br />
приходять на допомогу.</p>
<p>
- Є ще й третій різновид, — прошипів Гадючий Язик. — Хижаки, що жиріють на чужих<br />
бідах, нахаби, що сунуть свого носа, куди не просять.  Чим ти допоміг нам, [101]<br />
старий  вороне?  І  чим  допоможеш сьогодні?  Минулого разу  ти  сам просив  про<br />
допомогу. Ярл навіть дозволив тобі взяти коня, аби ти швидше поїхав звідси. І ти<br />
насмілився  обрати  Тінебора! Правитель був вражений!  Але багато хто вважав, що<br />
будь-яка ціна добра, щоб тебе  здихатися. Я впевнений, що й нині шила в мішку не<br />
приховаєш, станеш  чогось  просити. Чи привів  ти допомогу?  Чи постачатимеш нам<br />
коней, луки, списи? Ось це була б справжня допомога! А  що ж  ми  бачимо?  Трьох<br />
голодранців у сірому ганчір'ї та тебе на додаток!</p>
<p>
— Я бачу, Теодене, сине Тенгіла, чемність при твоєму дворі більше не в пошані, -<br />
сказав Гандальф. — Хіба тобі не передали імена моїх супутників? Рідко доводилося<br />
ярлам  Рохану приймати  таких  шляхетних гостей.  А  зброя,  яку ми  залишили на<br />
порозі, варта дюжини кращих бійців. Сірі ж плащі моїх друзів подаровані ельфами;<br />
вони зносилися, але благополучно допомогли їм дістатися до Медусельда.</p>
<p>
— Отже, Еомер  не  вигадав,  ви  заодно із чаклункою  Золотого  Лісу? —  перебив<br />
Гадючий Язик. —  Ще б  пак, адже в  Лоріені, по-нашому  Діммортені, завжди ткали<br />
сіті зради!</p>
<p>
Гімлі гнівно подався вперед, але Гандальф опустив  руку  йому  на плече, і  гном<br />
завмер.</p>
<p>
 О Двіморден, о Лоріен!<br />
 Струси прах спогадів з рамен!<br />
 Хто на стежки твої ступив,<br />
 — Того навіки полонив,<br />
 Твій край закритий для людей,<br />
 Галадріель, Галадріель!<br />
 В твоїх лісах цвіте весна,<br />
 В тонкій руці — зоря ясна.<br />
 Джерельна дзеркала глибінь<br />
 Немов небес правічна синь.<br />
 Благословенні час і день… _<br />
 О Двіморден, о Лоріен!<br />
 Хто на стежки твої ступив,<br />
 — Навік там серце полишив.</p>
<p>
Гандальф  проспівав це  тихо, але виразно, і одразу  весь перетворився: відкинув<br />
плащ, випрямився, не  спираючись вже на патерицю,  і проказав глибоким, холодним<br />
голосом:</p>
<p>
— Мудрий судить лише про те, що знає, запам'ятай це, Гриме, сине Гальмода.  Ти ж<br />
плескаєш  язиком, мов нерозумний змій.  Мовчи,  не заважай мені. Не  для того  я<br />
[102]  пройшов вогонь та воду, щоб  напередодні  бурі  сперечатися  з  брехливим<br />
негідником!</p>
<p>
Гандальф підняв патерицю. Загриміло,  світло у  вікнах погасло, вогонь у вогнищі<br />
притьмарився. Засяяв білим одяг Гандальфа. Гадючий Язик заверещав:</p>
<p>
— Я ж радив, правителю, відібрати в нього патерицю! Дурень  Гаман не  послухався<br />
тебе!</p>
<p>
Блиснула блискавка, наче розщепивши склепіння зали, і знову все затихло. Гадючий<br />
Язик повалився долілиць на мозаїчну підлогу.</p>
<p>
— Тепер  послухай  мене, Теодене, сине Тенгіла.  Хто кого  повинен  просити  про<br />
допомогу? —  Гандальф показав патерицею на стелю. Темрява танула, крізь  неї вже<br />
просвічувала  блакить. — Темрява  ще  не  заповнила весь світ. Піднесися  духом,<br />
ярле, кращої допомоги тобі не знайти. Тим, хто опустив руки та піддався  відчаю,<br />
я не порадник. Але  тобі хочу дати пораду  та втіху. Чи бажаєш послухати?  Прошу<br />
тебе,  вийди зі  мною за поріг.  Надто  довго ти відсиджувався  в  темній  норі,<br />
слухаючи брехливі вигадки, наклепи й маячню!</p>
<p>
До зали вже повернулась напівтемрява. Теоден із зусиллям відірвався від крісла і<br />
непевною ходою став спускатися з підвищення.  Жінка  в білому підхопила його під<br />
лікоть і повела до виходу. Гандальф постукав у двері й гукнув:</p>
<p>
— Відчиніть! Зустрічайте свого правителя!</p>
<p>
Двері розчинилися, і свіжий вітер зі свистом увірвався до покоїв ярла.</p>
<p>
— Відішли варту,  правителю, — сказав Гандальф. — І ти, добродійко, будь ласкава<br />
залишити нас на самоті. Обіцяю тобі, з ярлом нічого не скоїться.</p>
<p>
- Іди, Еовіно,  дочко  моєї сестри, — сказав Теоден. —  Турбуватися більше немає<br />
про що.</p>
<p>
Дівчина неспішно пішла до дверей. Її серйозні, задумливі очі дивилися на ярла із<br />
жалем  та співчуттям. Волосся, розпущене по плечах, сяяло,  мов золото.  У білій<br />
сукні зі срібним  поясом вона  здавалася тонкою,  гнучкою  й міцною, наче сталь.<br />
Такою Арагорн  побачив Еовіну: прекрасну  й холодну, як ранок ранньої  весни,  і<br />
вона побачила Арагорна; сірий плащ не  приховав  від неї високу гідність нащадка<br />
давніх  королів.  На  мить  Еовіна  наче  закам'яніла,  але  відразу  отямилась,<br />
відвернулася й переступила поріг. [103]</p>
<p>
— Оглянь свої володіння, правителю, — сказав  Ган-дальф. — Вдихни вільне повітря<br />
степів!</p>
<p>
З тераси навколо  Золотого Двору відкривався далекий краєвид. Скісні батоги дощу<br />
єднали небо із  землею, із  заходу  тяглися темні  хмари  і  десь далеко,  серед<br />
невідомих вершин, щохвилини  мигтіли зірниці.  Але вітер з півночі вже  відганяв<br />
грозу на південь, до Моря, рвав  хмари, омивав блакить,  і раптом цілий оберемок<br />
сонячного проміння пробився до землі. Дощові  хмари заграли сріблом, а річки  на<br />
рівнині дзеркально заблищали.</p>
<p>
— Тут не так уже й темно, — сказав Теоден.</p>
<p>
— Зовсім  не темно, —  сказав  Гандальф. —  І  старість  зовсім  не  так  сильно<br />
пригнічує тебе, як хтось намагається тебе переконати. Відкинь свою тростину!</p>
<p>
Чорна тростина зі стуком упала на кам'яні плити. Теоден став розпрямлятися, наче<br />
довго ніс непосильний вантаж і ось тепер скинув. Він розігнув спину, став у весь<br />
свій справжній зріст, а очі його увібрали небесну блакить:</p>
<p>
— Непевні сни мучили мене останнім часом, але зараз я нарешті прокинувся. Шкода,<br />
що  ти не прийшов раніше, Гандальфе! Боюся, ти станеш свідком останніх днів мого<br />
роду.  Недовго залишилося красуватися Золотому Двору, який побудував Брего,  син<br />
Еорла. Наше гніздо піде на поживу вогню. Що можна зробити?</p>
<p>
— Багато  чого, —  сказав  Гандальф. —  Перш  за  все  поклич  Еомера.  Якщо  не<br />
помиляюся, ти кинув його  до в'язниці за наклепом  Грима,  якого всі, крім тебе,<br />
звуть Гадючим Язиком?</p>
<p>
— Еомер відмовився мені підкоритися і в моїй оселі погрожував убити Грима!</p>
<p>
— Можна  любити  тебе,  не  люблячи  Гадючого  Язика  та  його отруйної  мови, —<br />
заперечив Гандальф.</p>
<p>
— Тепер я  це розумію. Буде по-твоєму! Де Гаман? Він виявився поганим брамником,<br />
спробуємо його  як гінця.  Один злочинець приведе  іншого,  і я судитиму обох, —<br />
сказав  Теоден,  і  хоча голос здавався суворим, очі посміхалися; у цій посмішці<br />
розтануло павутиння старечих зморщок.</p>
<p>
Гаман помчав виконувати доручення;  Гандальф посадив ярла на кам'яну лаву, а сам<br />
присів на верхній сходинці. Арагорн з товаришам стояв неподалік. [104]</p>
<p>
— Немає  часу розповісти тобі  все, що ти маєш знати, — сказав Гандальф. —  Але,<br />
сподіваюсь,  невдовзі  ми  зможемо поговорити  детальніше.  Перш  за  все  знай,<br />
правителю: тобі  загрожує  небезпека страшніша за  кошмари,  про  які розпатякує<br />
Гадючий Язик. Але тепер ти не спиш — ти живеш!  Гондор і  Рохан не самотні! Сили<br />
ворога надмірно великі,  але в нас є надія, прихована від ворога… — Тут Гандальф<br />
заговорив швидко й тихо, ніхто, крім  ярла,  не міг нічого почути. Теоден слухав<br />
уважно, і очі його розгорялися молодим блиском;  він підхопився і  повернувся на<br />
схід.</p>
<p>
— Так, так, — гучно сказав Гандальф, — там ховається найстрашніша загроза, але й<br />
надія жевріє  саме  там.  Долі  світу  тримаються на слабкій волосинці. Але  чим<br />
більше ми протримаємося, тим жаркіше розгориться надія.</p>
<p>
Усі мимоволі повернулися на схід. Там, за розлогими рівнинами, за похмурим валом<br />
гір,  у  володіннях Тіні, пов'язані разом надії й тривоги. Де був  у  цю хвилину<br />
Хранитель Персня?  Леголас напружив  зір і розрізнив  блискітки  сонця на  дахах<br />
Мінас-Тіріта. А там,  у далекій далині, ворушилися полум'яні язики  —  небезпека<br />
далека й близька водночас.</p>
<p>
Теоден похитав головою,  згорбився,  наче  знесилля ще боролося в ньому з  волею<br />
Гандальфа, озирнувся на свій прекрасний старий будинок.</p>
<p>
— За  що мені такі випробування, коли я  вже старий і  чекаю заслуженого спокою?<br />
Шкода відважного Бороми-ра! Молоді гинуть, а дряхлі живуть…</p>
<p>
Він безсило опустив зморшкуваті руки на коліна.</p>
<p>
— Торкнися руків'я меча — це увіллє силу у твоє ослабле тіло, — сказав Гандальф.</p>
<p>
Теоден звично простягнув руку до лівого боку, але меча на його поясі не було.</p>
<p>
— Куди ж це Грим подів його? — пробурмотів він.</p>
<p>
— Візьми мого! — відгукнувся молодий голос. — Він завжди служив тобі одному!</p>
<p>
Двоє винних стояли на сходах: Гаман та Еомер, без кольчуги, з непокритою головою<br />
— але з мечем у руці.</p>
<p>
— Як  це  розуміти? —  спохмурнів  Теоден,  і  важко  було повірити, що  якихось<br />
півгодини тому стареча неміч прикувала його до крісла.</p>
<p>
— Моя провина,  правителю, —  сказав  Гаман. — Невже я через радість  помилився?<br />
Мені  здалося, що  маркграфу Рохану разом  з  волею слід  повернути також зброю…<br />
[105]</p>
<p>
— А я кладу її до твоїх ніг, — додав Еомер, опускаючись на одне коліно.</p>
<p>
Теоден повільно нахилився, і коли пальці його стиснули вороноване  руків'я, сили<br />
повернулися  до старого  тіла. Ярл  здійняв меча  над  головою й  закрутив  його<br />
колесом так, що повітря засвистіло, посипалися іскри!</p>
<p>
— Прокиньтесь,  люди  Теодена!  Час  настав  сідлати  коней! — грізно  проспівав<br />
Теоден. Вартові відгукнулися на давно не чутий бойовий заклик:</p>
<p>
— Веди нас, правителю!</p>
<p>
— Серце  радіє  бачити  тебе  знову  бадьорим! —  вигукнув  Еомер. —  Хто  тепер<br />
насмілиться заявити, нібито Гандальф приносить біду?</p>
<p>
— Візьми свого меча, Еомере, сине моєї  сестри, — сказав Теоден. — А ти, Гамане,<br />
знайди  мій власний. Грим сховав його кудись. І самого Грима теж приведи. А поки<br />
що я хотів би почути твої поради, Гандальфе.</p>
<p>
-  Їх   суть  ти   вже   зрозумів,  якщо   вирішив   довіряти  Еомерові,   а  не<br />
брехуну-запроданцю,  переміг тугу,  зібрався  діяти. Усіх, хто може  триматися в<br />
сідлі, негайно відправ на захід, як пропонував Еомер. Поки не пізно, треба вийти<br />
назустріч Саруманові. Якщо  не встигнемо  —  загинемо, виграємо — візьмемось  за<br />
наступну справу. Літні люди, жінки й діти хай сховаються в горах. Нехай візьмуть<br />
із собою запаси  провізії,  а  майно,  хоча б  і цінне, залишать  — зволікати не<br />
можна, мова йде про врятування життя.</p>
<p>
— У гірських сховищах усе  приготоване, — відповів  Теоден. — Я сповіщу  народу,<br />
щоб збиралися. Але ви —  мої гості… Ти мав рацію, Гандальфе, чемність у нас не в<br />
пошані:  ви  їхали всю  ніч, наближається полудень,  а  ви ще не підживилися ані<br />
сном, ані їжею! Я звелю підготувати гостям покої, ви пообідаєте й відпочинете.</p>
<p>
— Нам не  до відпочинку, правителю, — заперечив Арагорн. —  Воїни Рохану сідають<br />
на коней, наші меч, сокира та  лук не повинні лежати без діла. Я обіцяв Еомерові<br />
бути в бою поруч із ним.</p>
<p>
— Тоді перемога буде нашою, — палко сказав Еомер.</p>
<p>
— Сподіваймося, — сказав  Гандальф. — Міць Ізенгарда велика. Загрожує нам і інше<br />
лихо. Не зволікай, Теодене, щойно ми вирушимо, веди людей до Дунхаррану.</p>
<p>
— Та  ти, схоже, сам не знаєш сили своїх ліків, Гандальфе, — посміхнувся Теоден.<br />
— Я піду зі своїми воїнами  [106] і якщо засну знову, то  вже на полі  бою — той<br />
сон буде приємнішим…</p>
<p>
— Але ти не можеш залишити безпорадних без  охорони й керівництва! Хто поведе їх<br />
і хто захистить?</p>
<p>
— Я оберу достойного замість себе. Ось, до речі, йде мій мудрий радник!</p>
<p>
Два  стражники  вивели  з будинку  Грима  Гадючого Язика;  попереду  йшов Гаман.<br />
Опинившись на денному світлі, Грим хворобливо примружився. Гаман з уклоном подав<br />
Теоденові довгий меч у піхвах із золотими скобами.</p>
<p>
— Ось твій Грам, —  сказав він. — Цей негідник запер його в  своїй скрині  і  не<br />
хотів віддавати мені ключа. Там ще лежать інші речі, які вважали загубленими.</p>
<p>
— Брешеш! — вигукнув Гадючий Язик. — Ярл сам доручив мені сховати Грам!</p>
<p>
— А тепер він  бажає,  щоб ти  його  повернув, —  спокійно  сказав  Теоден. — Це<br />
бажання тобі не до вподоби?</p>
<p>
— Та що ж  це діється, правителю! —  поскаржився Гадючий  Язик. — Я так піклуюся<br />
про тебе, а ти… Не переоцінюй свої сили. Доручи кому-небудь іншому розважати цих<br />
самозванців. За хвилину буде подано обід. Чи ти не бажаєш сісти до столу?</p>
<p>
— Бажаю, — сказав Теоден, — і прошу гостей пообідати зі мною. Ми йдемо сьогодні.<br />
Нехай  сурмлять  збір. Усіх, хто здатний  підняти спис,  зібрати під стінами  до<br />
другої години опівдні!</p>
<p>
— Милостивий правителю! — заволав  Гадючий  Язик. — Клятий  чаклун обдурив тебе!<br />
Палац  твоїх пращурів та скарбниця  залишаться  без  охорони! Хто ж  забезпечить<br />
безпеку ярла Рохану?</p>
<p>
— Якщо  Гандальф обдурив  мене, це  пішло мені  на користь. Якби  я  продовжував<br />
слухати  твої нашіптування,  то,  мабуть,  невдовзі  став  би рачки,  як  лісова<br />
тварина.  Тут  ніхто не  залишиться, навіть ти, Гриме! Ти підеш  із  нами.  Гей,<br />
жвавіше, ти ще встигнеш відтерти від іржі свою зброю!</p>
<p>
— Змилуйся,  правителю! — завив  Гадючий Язик  і  повалився в  ноги Теоденові. —<br />
Пощади! Служачи тобі, я  вичерпав свої сили. Не відсилай мене геть. Я  буду  при<br />
тобі, коли всі тебе залишать. Не проганяй вірного Грима! [107]</p>
<p>
— Не бійся, ти залишишся при мені.  Адже я  теж вирушаю з дружиною. Отже, в тебе<br />
буде ще нагода довести свою відданість.</p>
<p>
Білими від жаху скалками очей Гадючий Язик оббіг обличчя тих, хто стояв навколо,<br />
наче зацькований вовк, що шукає шпаринку в тісних лавах мисливців. Довгим язиком<br />
він квапливо облизав губи.</p>
<p>
</p>
<p>
</p>
<p>
</p>
<p>
<br />
— Можна було чекати такого вчинку від нащадка Еорла, навіть обтяженого роками, —<br />
стиха почав  він. — Але  друзі, які по-справжньому його люблять, мали б пощадити<br />
його сивину. Горе нам! Новим  улюбленцям байдужа доля мого правителя! Нічого  не<br />
поробиш…  Прошу лише послухати моє  останнє прохання: залиши в місті людину, яка<br />
шанує твою волю! Дозволь вірному Гриму стежити за порядком до твого повернення —<br />
хоча здоровий глузд підказує, що надій на нову зустріч мало…</p>
<p>
Еомер розсміявся.</p>
<p>
— Ну, а якщо ця посада  не дозволить тобі уникнути бою, шановний Гриме, яку іншу<br />
ти забажаєш  прийняти? Може, погодишся  тягати лантухи  з борошном  до  гірських<br />
укрить, якщо, певна річ, хтось ризикне довірити борошно тобі?</p>
<p>
— Ти не  збагнув,  Еомере, всієї  глибини  задумів шановного Грима, —  втрутився<br />
Гандальф, пронизуючи зрадника гнівним  поглядом. — Він  зухвалий  і  хитрий, він<br />
навіть зараз грає з вогнем  і вже  виграв один хід — украв  у  нас  чимало часу!<br />
Навколішки, сволото! — гримнув  маг. — Черевом у порох! Кажи, як давно ти служиш<br />
Саруманові? Скільки він тобі платить? Ти очікував,  доки хоробрі поляжуть у бою,<br />
щоб вкрасти свою частку з казни та ще прихопити ту,  якої  давно домагається! Ти<br />
стежив за кожним її кроком!</p>
<p>
— Я здогадувався про це! — вигукнув Еомер. — І ще  багато про що! Тому ж і хотів<br />
убити його, забувши про правила Золотого Двора…</p>
<p>
Він рвонувся до Гадючого Язика, але Гандальф утримав його.</p>
<p>
— Еовіні  уже  нічого не  загрожує.  Гадючий Язик старався,  як  міг,  для свого<br />
справжнього господаря. Тобі,  мабуть,  здавалося,  Гриме, що  ти заслуговуєш  на<br />
нагороду? Саруман легко забуває свої обіцянки!</p>
<p>
— Брешеш! — прошипів Гадючий Язик. [108]</p>
<p>
— Чи не занадто часто ти користуєшся цим словом? — обірвав його Гандальф. — Я не<br />
брешу. Який  мерзотник!  Не варто  його ані брати  із  собою,  ані  лишати  тут.<br />
Правильніше за все було б знести йому голову. Втім, він також був колись людиною<br />
і служив, як умів. Дай йому коня, ярле, нехай забирається геть, куди схоче.</p>
<p>
— Ти чув? —  запитав Теоден. — Вибирай, Гадючий  Язик.  Можеш  піти зі  мною  та<br />
спокутувати свою провину. А можеш іти геть, але якщо вже ми  зустрінемося знову,<br />
пощади не чекай!</p>
<p>
Грим Гадючий Язик повільно підвівся  на  ноги.  Очі  його під  опухлими повіками<br />
горіли лютою зміїною ненавистю. Він ощирив зуби, зашипів, раптом плюнув під ноги<br />
Теодену і стрімко кинувся униз сходами.</p>
<p>
— Доженіть його хто-небудь, —  сказав Теоден. — Треба  приглянути, щоб  не скоїв<br />
лиха, але не бити й не затримувати. Якщо схоче, дати йому коня.</p>
<p>
— Якщо хоч якийсь кінь згодиться його носити, — додав Еомер.</p>
<p>
— Ну, а тепер, дорогі гості,  прошу  до  столу, — запросив  Теоден. — Перехопимо<br />
щось нашвидкуруч, і — в путь!</p>
<p>
По Едорасу  вже лунали голоси глашатаїв і співи сигнальних ріжків. За стіл разом<br />
з ярлом сіли четверо гостей і Еомер. Прислуговувала племінниця Теодена,  Еовіна.<br />
їли  та пили  поспіхом. Теоден  розпитував Гандальфа про  Са-румана, інші мовчки<br />
слухали.</p>
<p>
— Саруман колись щиро підтримував  Рохан, — говорив Гандальф. — Та й потім, коли<br />
душа  його стала підгнивати,  йому вигідно було  вважатися вашим другом. От тоді<br />
Гадючий Язик і одержав таємне завдання, і до Ізенгарда стали надходити звіти про<br />
все, що  тут  у вас відбувалось, адже ваші землі були відкриті для всіх. Гадючий<br />
Язик потроху отруював тебе, правителю, леденив серце, послабляв тіло, а ті,  хто<br />
це бачив, нічого  не могли вдіяти — мерзотник підкорив  собі твою  волю. Коли я,<br />
врятувавшись з  Ортханка, застеріг  тебе,  маску із  Сарумана  було зірвано, гра<br />
Грима  стала небезпечною. Він повинен  був  утримувати тебе в  бездіяльності, не<br />
допускати об'єднання  всіх сил Рохану. Він присипляв здоровий  глузд, розпалював<br />
страхи,  старався  то  так,  то  інакше.  Пам'ятаєш,  як уперто він  умовляв  не<br />
відривати  жодної людини від  полювання [109] на гусей  у  Північній марці, коли<br />
пряма  небезпека вже загрожувала зі  сходу?  За  його  наполяганням ти заборонив<br />
Бомерові переслідувати  орків. Якби Еомер  не вчинив наперекір  Гадючому  Язику,<br />
який говорив  твоїми  вустами, орки  без перешкод  доставили  б у Ізенгард  свою<br />
безцінну здобич.  Це  не  жарт — захопити двох  з нашого загону, що  знали  наші<br />
таємні наміри, про  які навіть тобі, правителю, я не насмілюся казати прямо! Які<br />
страшні муки вигадав би для них кат, які таємниці вирвав би на нашу загибель?</p>
<p>
— Я багато  за  що  вдячний Еомерові, - зізнався Теоден. —  Вірне  серце, хоча й<br />
колючий язик…</p>
<p>
— Додай ще,  що обличчя істини все  одно здається кривим, коли дивишся  в  криве<br />
дзеркало!</p>
<p>
— Я  був  сліпий, але прозрів. Ти з'явився вчасно, друже мій.  Як мені віддячити<br />
тобі? Вибирай з усього, чим я володію, усе віддам, крім Грама.</p>
<p>
— Чи встиг  я  вчасно  — побачимо невдовзі.  А стосовно  подарунка…  віддай мені<br />
Тінебора. Без доброго коня мені не обійтися. Адже ти лише позичав мені його, і я<br />
не  хотів  би ризикувати  на війні тим,  що  мені не належить.  До  того ж ми  з<br />
Тінебором добре затоваришували.</p>
<p>
— Добрий  вибір, —  погодився  Теоден. —  Це  насправді достойний  дарунок  —  у<br />
Тінеборі відродилися чарівні коні  старих часів. Крім того, Гандальфе, і ви всі,<br />
друзі — прошу вибирати з моїх збройових  палат усе, що вам видасться необхідним.<br />
Зброя у вас своя, але ми могли  б дати вам відмінні панцирі, отримані  в дарунок<br />
від Гондору моїми пращурами. Візьміть, що кому сподобається, і нехай служить вам<br />
на щастя.</p>
<p>
Слуги принесли  цілі оберемки спорядження, допомогли  Арагорнові  та  Леголасові<br />
одягти  кольчуги, подали їм шоломи  й  круглі  щити,  оббиті  золотими  цвяхами.<br />
Гандальф одягатися на став, а Гімлі кольчуга була не потрібна  —  навіть якби  в<br />
Едорасі знайшлося  щось на  його  розмір,  яка  броня  змогла  б  порівнятися  з<br />
кольчугою роботи гномів з-під Одинокої гори?  Гімлі взяв  лише шолом, обтягнутий<br />
залізними обручами, який міцно сидів на його круглій голові, і  маленький щит із<br />
зображенням герба Еорлінгів — білого коня на зеленому полі.</p>
<p>
— Він тобі стане в  пригоді, - сказав Теоден. —  Цей  щит подарував мені Тенгіл,<br />
мій батько, коли я був хлопчиком.</p>
<p>
Гімлі низько вклонився.</p>
<p>
— Я з гордістю буду  носити  його. Чесно кажучи,  мені  приємніше самому  носити<br />
коня,  ніж  носитися на ньому.  Я  більше довіряю власним ногам. Може, пощастить<br />
мені битися в пішому строю?</p>
<p>
— Усе може бути, — пообіцяв Теоден.</p>
<p>
Ярл підвівся з-за столу. Еовіна піднесла йому келих з вином.</p>
<p>
— Фер Теоден  таль! — сказала вона. — Прийми цю чашу,  Теодене, і випий у  добру<br />
годину. Вирушай із щастям та повернися з удачею!</p>
<p>
Теоден  зробив кілька ковтків, повернув келих Еовіні,  і  вона по черзі піднесла<br />
вино всім  гостям.  Перед  Арагорном вона зупинилася і  сяючими очима подивилася<br />
йому в обличчя. Арагорн відповів їй посмішкою; коли він  брав келих,  їхні  руки<br />
торкнулися, і він відчув, як Еовіна затремтіла.</p>
<p>
— За твоє здоров'я, Арагорне, сине Арахорна! — сказала вона.</p>
<p>
— За твоє здоров'я, краса Рохану! — відповів він,  але обличчя його потемніло  й<br />
посмішка зникла.</p>
<p>
Келих  спорожнів, ярл  залишив  трапезну. На  терасі Золотого двора його  чекали<br />
воїни, глашатаї, старійшини і вожді, які зібралися з міста та слобід.</p>
<p>
— Слухайте всі уважно! — звернувся до них Теоден. —  Я йду на війну  і можу  там<br />
накласти головою. Мій єдиний син,  Теодред, загинув  у  бою. Інших дітей  в мене<br />
немає. Тому називаю своїм спадкоємцем Еомера, сина моєї сестри. Якщо ж ми обидва<br />
не повернемося,  оберіть собі правителя самі. Зараз, однак,  я повинен комусь із<br />
вас доручити турботу про тих, хто залишається. Хто візьме це на себе?</p>
<p>
Ніхто не відгукнувся.</p>
<p>
— Добре, тоді  назвіть, кого б ви хотіли бачити моїм намісником?  Кому найбільше<br />
довіряє народ?</p>
<p>
— Еорлінгам, — сказав Гаман.</p>
<p>
— Еомер  потрібний  у  поході, та й не погодиться  він залишитися.  А  втім, він<br />
останній у нашому роді.</p>
<p>
— Чому ж? —  заперечив Гаман. — В нього є сестра, Еовіна, дочка Еомунда. Душа її<br />
безстрашна й шляхетна, усі її люблять. Нехай вона править за  твоєї відсутності,<br />
правителю!</p>
<p>
— Хай буде так, — сказав Теоден. — Хай глашатаї повідомлять народу, що їх поведе<br />
Еовіна! [111]</p>
<p>
Ярл сів на лавку прибрамників, Еовіна опустилася  перед ним на коліна й прийняла<br />
з його рук меч та кольчугу.</p>
<p>
— Бажаю  тобі  удачі,  дочко  моєї  сестри, —  сказав Тео-ден. —  У  лиху годину<br />
розстаємося ми, але,  може  бути,  ще  доведеться разом  повернутися до Золотого<br />
Двору.  У Дунхаррані можна витримати тривалу  осаду, а  якщо ми будемо  розбиті,<br />
туди прийдуть усі, хто уціліє.</p>
<p>
— Не  кажи так, правителю, — сказала Еовіна. —  Кожен день  мені здасться роком,<br />
поки ти не повернешся…</p>
<p>
Але, кажучи ці слова, вона дивилася на Арагорна, який стояв поруч.</p>
<p>
— Ярл повернеться, — сказав він. — Не бійся. Не на заході, а на сході вирішиться<br />
доля.</p>
<p>
Йдучи,  Арагорн  озирнувся.  Еовіна  стояла  біля дверей  збезлюднілого  палацу,<br />
спираючись на  меч; вона  вже  надягла  кольчугу і  здаля  здавалася  постаттю з<br />
чистого срібла.</p>
<p>
Гімлі йшов у парі з Леголасом, несучи на плечі сокиру.</p>
<p>
— Нарешті почалося, — радів він. — Чого це люди не можуть взятися  до справи, не<br />
переказавши спочатку  купу слів?  У мене  сокира  аж  горить  у руках.  Роханці,<br />
напевне,  не підведуть, але ж  мені як бути?  Не  трястися ж, як торба, на сідлі<br />
Гандальфа!</p>
<p>
— Найбезпечніше  місце, — зазаначив Леголас. — Бо Гандальф дозволить тобі зійти,<br />
коли справа дійде до  рукопашної.  Чи Тінебор  сам здогадається, що  сокира  для<br />
вершника — не краща зброя.</p>
<p>
— А гном — взагалі не вершник, — виправив Гімлі. — Я хочу рубати голови оркам, а<br />
не людям!</p>
<p>
І він укотре перевірив пальцем, чи добре нагострено сокиру.</p>
<p>
Роханська  рать уже зібралася за  воротами  Едораса. Старі, молоді, усі верхи  —<br />
більше тисячі чоловік. Списи стирчали густо, як молодий підлісок.  Воїни дружно,<br />
весело  зустріли Теодена. Ярлу  підвели  коня на ім'я Сніжногривий,  зброєносець<br />
подав поводи Арагорну й Леголасу. Гімлі, дуже занепокоєний, спідлоба спостерігав<br />
за зборами, але тут до нього підійшов Еомер, ведучи свого жеребця:</p>
<p>
— Чому похмурий,  сине  Глоїна?  На жаль, на обіцяні  уроки  чемності  під твоїм<br />
керівництвом  часу  не вистачило. Відкладемо  нашу  суперечку? Обіцяю  не казати<br />
нічого про володарку Золотого Лісу. [112]</p>
<p>
— Хай так  і буде, сине Еомунда, на деякий  час  я  забуду про твою помилку. Але<br />
якщо  колись  ти  побачиш  Галадріель  на власні  очі і  не  згодишся,  що  вона<br />
найпрекрасніша з живих істот світу, тоді кінець нашій приязні навіки!</p>
<p>
— Домовились, —  сказав Еомер. —  А  коли  ти  мені  насправді  вибачив,  чи  не<br />
згодишся, на  знак  примирення, розділити зі мною сідло? Гандальф  поїде на чолі<br />
загону, але мій Сокіл не відмовиться нести тебе, аби ти не заперечував.</p>
<p>
— Дякую, Еомере, — відповів  задоволений  Гімлі. — Я охоче поїду з тобою, а якщо<br />
Леголас також буде поряд з нами, то кращого і бажати нічого!</p>
<p>
— Дуже добре! —  зрадів Еомер. —  Леголас  зліва, Арагорн  справа — хто  встоїть<br />
перед нами?</p>
<p>
Все  було готове;  Гандальф  віддалився від воріт  на сотню кроків,  свиснув,  і<br />
Тінебор, що блукав далеко над рікою, миттю  підніс голову та  відповів іржанням.<br />
За кілька хвилин він уже стояв перед магом.</p>
<p>
— Присягаюся Феларофом, це живе втілення Західного вітру! — вигукнув Еомер.</p>
<p>
— Я  бажаю, щоб усі  знали, — голосно  промовив  Теоден, —  що  Тінебор, ватажок<br />
коней, подарований мною у повне володіння Гандальфові Сірому. Крім того, я дарую<br />
йому,  мудрому  порадникові, довгоочікуваному мандрівникові,  звання  старійшини<br />
Еорлінгів, і це звання зберігатиметься, доки не зникне наш рід з цього світу!</p>
<p>
— Дякую тобі,  Теодене, —  сказав Гандальф, скинув сірий плащ, скинув  капелюх і<br />
скочив  на  коня. Ані  шолома,  ані кольчуги не вдягнув він.  Вітер заграв  його<br />
білосніжним волоссям, білі шати засяяли на осонні.</p>
<p>
— Дивіться, воїни! Білий Вершник з нами! — крикнув Арагорн.</p>
<p>
— Ярл та Білий Вершник! — загукала дружина. — Вперед, Еорлове плем'я!</p>
<p>
Заграли  сурми.  Коні  іржали та  ставали дибки.  Списи  стукотіли по щитах. Ярл<br />
здійняв руку, подав знак. Зашуміло, немов  могутній  вихор  піднявся у  степу, —<br />
останнє військо Рохану вирушило на захід.</p>
<p>
Та  довго  ще  Еовіна,  Краса Рохану,  бачила відблиск сонця на  вістрях списів,<br />
стоячи нерухомо, самотньо  біля розкритих навстіж дверей  тихого Золотого Двору.<br />
[113]</p>
<p>
</p>
<p>
<br />
Розділ 7 ОСАДА ГІРСЬКОГО РОГУ</p>
<p>
<br />
Старою дорогою на північний захід уздовж Білих Гір прямувало  військо, то вгору,<br />
то вниз, по зеленій  країні  пагорбів,  перетинаючи  убрід мілкі, веселі  річки.<br />
Сонце, сідаючи, світило прямо у вічі, і широкі степи Рохану здавались величезним<br />
золотим круглим щитом.  Неспішно розгорялася  вечірня зоря; за спинами вершників<br />
гущавіли тіні.</p>
<p>
Прямого  шляху до бродів на  Ізені,  де роханці  стримували  натиск Саруманового<br />
війська, було більше, як сорок ліг. Щоб не запізнитись, воїни поганяли  коней, і<br />
тільки  пізно  увечері  дали  їм  відпочити.  Половина  шляху вже  була  позаду.<br />
Розташувались табором  під зоряним небом, багать  не палили, виставили вартових,<br />
вислали  розвідників  —  користуючись  темрявою  та  горбкуватістю  землі,  вони<br />
розійшлись безгучно та  непомітно. Ніч проминула без пригод, на світанку зіграли<br />
побудку — і знов уперед, ліга за лігою…</p>
<p>
Небо залишилось чистим, але повітря чавунною  гирею гнітило  плечі людей.  Сонце<br />
зійшло  сповите  імлою,  а слідом на  сході вставало  щось  грізне  і  росло,  і<br />
сварилось далеким гуркотом. Далеко на  північному заході,  під Імлистими горами,<br />
гущавіла  тінь, що повзла з Долини  Чародія. Гандальф притримав коня  і зачекав,<br />
поки з ним порівняється Леголас.</p>
<p>
— Допоможи, гостроокий ельфе.  Ти  за лігу відрізниш  горобця  від синиці. Що ти<br />
бачиш ось там, де Ізенгард?</p>
<p>
— Мутний туман, —  сказав ельф. — Якісь  велетні крутяться  на березі Ізени. Хто<br />
такі — не  збагну. Звичайний туман мені б  очей не  застилав — цю тінь  розтягує<br />
зловорожа воля.</p>
<p>
— А  за нами  збирається гроза Мордору, — сказав Гандальф. —  Темна ніч чекає на<br />
нас…</p>
<p>
Задуха посилювалася. Опівдні загін стали доганяти хмари, півнеба закрила жалобна<br />
завіса, прошита  по краю  останніми  іскрами  світла.  Сонце  зайшло у  кривавім<br />
мареві. Наконечники списів спалахнули, немов вугілля, коли останній промінь упав<br />
на степ та висвітлив прямовисні  кручі Тризуба;  його  вістря та  зазубрені піки<br />
здіймалися вже прямо над головами воїнів. І в цьому вмираючому  світлі  вершники<br />
попереду помітили силует верхівця, що нісся назустріч. [114]</p>
<p>
Гонець був увесь укритий пилом, збуджений. Він тяжко сповз з коня, зняв зім'ятий<br />
шолом і хвилину постояв, хрипко дихаючи та збираючись на силі.</p>
<p>
— Еомер тут? — спитав він нарешті. — Ви дуже запізнились! Без Теодреда все пішло<br />
шкереберть. Учора нас  відтіснили  за Ізен, багато наших полягло на переправі, а<br />
до непри-ятеля підійшло підкріплення. В  Ізенгарді, видно, повимітали геть усіх.<br />
Саруман  озброїв гірські  племена та  кочівників Темнолицих. Вони на нас тиснуть<br />
числом, а не  вмінням… Еркенбранд із  Західного Долу  зібрав усіх, хто вижив,  і<br />
відступає  у  напрямку Гірського  Рогу. А інші  розсіялися по  степу…  Де Еомер?<br />
Скажіть  йому: їхати далі  безглуздо,  треба  обороняти  Едорас,  вовки Сарумана<br />
незабаром будуть там…</p>
<p>
Теоден,  що весь час тримався  позаду передової сторожі, смикнув повід  і виїхав<br />
наперед.</p>
<p>
— Йди-но сюди, Кеорле! Чи згоджуся я замість Еомера? Останнє ополчення Еорлінгів<br />
вийшло у похід і без бою не відступить!</p>
<p>
— Правителю! — зніяковів Кеорл. — Ти тут! Вибач, я думав…</p>
<p>
— Ти думав, я стирчу у  Медусельді, як старий пень під снігом? Так воно  й було,<br />
але західний вітер допоміг мені стрепенутися, — посміхнувся Теоден. — Дайте йому<br />
свіжого коня. І уперед — Еркенбранд чекає на допомогу!</p>
<p>
— Вирушай,  Теодене, — сказав Гандальф,  не зводячи очей з верхів'я  Ізени. — Не<br />
йди до бродів, не витрачай часу в полі — йди відразу до Хельмового Яру. А я мушу<br />
ненадовго відлучитися. Тінебор допоможе мені повернутись якомога скоріше…</p>
<p>
Він звернувся до Арагорна, Еомера та всього почту Теодена:</p>
<p>
— Бережіть  ярла, поки я  не повернусь! Заждіть  мене біля  Хельмових  Воріт. До<br />
побачення!</p>
<p>
Мов стріла,  пущена з тугого  лука,  рвонувся уперед Тінебор, як вітер, пронісся<br />
над травою,  як  тінь, зник  з очей. Сніжногривий  захропів, став дибки, готовий<br />
бігти слідом за старшим, але того тільки птиця могла б зараз наздогнати.</p>
<p>
— Як це розуміти? — спитав Гамана один з охоронців Теодена.</p>
<p>
— Та ніяк.  Гандальф Сірий дуже поспішає,  оце  й  усе, —  відповів Гаман. — Він<br />
завжди такий: був — і нема. [115]</p>
<p>
— Гадючий Язик, мабуть, все пояснив би, — зітхнув охоронець.</p>
<p>
— Це поза сумнівами, — відповів Гаман. — Але я краще почекаю, поки  Гандальф сам<br />
усе пояснить.</p>
<p>
— Аби не довелось довго чекати!</p>
<p>
Теоден наказав завертати на південь. Настала ніч,  але привалу не  робили. Гори,<br />
ледь помітні  в  пітьмі, наблизились. За дві чи  три  милі  від  Західного  Долу<br />
починались  розлогі луги, а від них  збігала вузька ущелина — Хельмів Яр, —  там<br />
колись   переховувався   Хельм»   герой  стародавніх  війн.  Яр  огинав  Тризуб,<br />
мало-помалу вужчав і кінчався нагромадженням гострих  прямовисних скель, куди не<br />
досягало денне світло.</p>
<p>
Біля  входу до  Яру  від  стіни  гір відходила гостра  коса,  а  на ній височіли<br />
старовинні стіни  та башта. Подейкували, нібито їх  будували для королів велетні<br />
за часів, коли Гондор був у розквіті. Фортеця  мала назву Гірський  Ріг. Коли на<br />
башті грала сурма, луна повертала звуки з Яру,  і здавалося, що зараз  з таємних<br />
печер вийдуть витязі,  готові  до бою. Разом  з Гірським Рогом  було збудовано і<br />
перемичку  впоперек  Яру  з напівкруглим  стоком  для струмка. Він  біг  навколо<br />
фортеці, а потім глибоким жолобом  стікав на луговину перед зовнішним  Хельмовим<br />
Валом, а звідти — до Західного Долу. В цій старій фортеці оселився  Еркен-бранд,<br />
правитель Західного Долу, прикордонної марки Рохану. Відчувши,  що загроза війни<br />
зростає,  Еркебранд, навчений досвідом, подбав про те, щоб  підновити  занепа-ле<br />
мурування стін, зміцнити башту, запасти провіант.</p>
<p>
Загін Теодена не дійшов ще навіть  до лугу перед Валом, коли розвідники здійняли<br />
тривогу. В  темряві засвистали стріли. Один з  розвідників повернувся  галопом і<br />
доповів, що  навколо  безчинствують  вовки,  а  від  бродів  до  Хельмового  Яру<br />
насуваються банди орків та диких горців.</p>
<p>
— Багато  наших  пропало  при відступі,  а ще більше блукають  у степу поодинці.<br />
Ніхто не знає, що з Еркен-брандом. Якщо  він живий, йому не уникнути  сутички на<br />
підході до Хельмового Яру.</p>
<p>
— Чи не бачив хто Гандальфа? — спитав Теоден.</p>
<p>
— Бачили вершника  в білому вбранні, він мов вихор промчався  степом. Думали, що<br />
це  Саруман. Кажуть, що [116] він попрямував до Ізенгарда. Бачили також Гадючого<br />
Язика — він в товаристві орків поспішав туди ж.</p>
<p>
— Не заздрю йому,  якщо  Гандальф його наздожене, —  сказав Теоден. — Ось обидва<br />
радники  мене й залишили, і старий, і новий… Нічого не поробиш — підемо до Валу.<br />
Навіть  якщо Еркенбранда там нема,  будемо чекати  Гандальфа,  як договорено. Чи<br />
відомо, які сили ворога?</p>
<p>
— Чималенькі, - відповів розвідник. —  Щоправда, коли біжиш з поля бою, ворог  в<br />
очах двоїться, але я розпитував людей  не з боязких; у ворога,  без сумніву, сил<br />
набагато більше, ніж у нас.</p>
<p>
— Тим паче треба поспішити, — сказав Еомер. —  Якщо між нами та Рогом вже стоїть<br />
ворог, прийдеться пробиватися з  боєм. У Хельмовім Яру є  таємні сховища — сотні<br />
люДей помістяться, а звідти потайні ходи ведуть до гір.</p>
<p>
— Не  варто  покладатися  на  потайні  ходи, —  сказав   ярл. —  Саруман  тут  з<br />
давніх-давен має досить шпигунів. Фортеця — це інша справа.</p>
<p>
Арагорн і Леголас разом  з Еомером виїхали у передову охорону.  Вони просувались<br />
усе  повільніше  —  дорога почала круто  забиратися  на передгір'я.  Раз  у  раз<br />
зустрічали невеличкі ватаги орків, але ті, побачивши  роханців,  розбігались так<br />
швидко, що не вдавалось ані наздогнати, ані взяти у полон.</p>
<p>
— На жаль, тепер нам уже не пощастить проскочити несподівано, — зауважив Еомер.</p>
<p>
В темряві шуміла, наближаючись, армія  Сарумана.  Лунали  хрипкі співи.  Вогняні<br />
цятки  довгими низками сповили  невидимий  степ.  Де-не-де спалахувало  полум'я,<br />
схоже на руді гриви коней.</p>
<p>
— Несуть вогонь  та палять усе поспіль, — похмуро  сказав Теоден. — А тут родючі<br />
ґрунти, сади, лани…</p>
<p>
- І ми не можемо налетіти  та потоптати цю потолоч, — спохмурнів Арагорн. — Вони<br />
йдуть зухвало, відкрито, а ми боїмось себе виказати…</p>
<p>
— Нічого, Хельмів Вал уже близько, — сказав  Еомер. — Старий  рів перетинає  луг<br />
десь за чверть милі перед валом. Там можна зупинитися й зустріти орків.</p>
<p>
— Нас замало, — заперечив Теоден. — Вал  тягнеться на милю, і  проїзд посередині<br />
широкий. [117]</p>
<p>
— Тоді поставимо там ар'єргард.</p>
<p>
Було  темно, як і раніше — хоч  очі повиколюй, — коли вони дістались до проїзду,<br />
де протікав струмок та проходила дорога. З верху валу хтось покликав:</p>
<p>
— Хто йде?</p>
<p>
— Теоден, ярл Рохану! — крикнув у відповідь Еомер.</p>
<p>
— Ласкаво просимо! Поспішайте, ворог на носі!</p>
<p>
Еркенбранд не  прийшов,  але встиг  заздалегідь відправити  для  охорони валу та<br />
фортеці чималий гарнізон, а до них ще приєднались залишки розбитих загонів.</p>
<p>
— Народу тут маємо багато, — доповів Гамлинг, старший з тих, хто охороняв вал. —<br />
Та  тільки, бачите: одні підстаркуваті, як оце я,  другі зеленуваті —  на зразок<br />
мого онука. Чи не чути чогось про Еркенбранда? Вчора нас повідомили, що він-веде<br />
своїх піхотинців сюди, а його як не було, то й нема…</p>
<p>
— Боюсь, що й не буде, — відповів Еомер.</p>
<p>
— А добре  було б, якби Еркенбранд  урятувався! —  сказав Теоден. — Мужністю він<br />
рівний Хельмові Молоту… Але чекати  його  тут  не можна. Треба зібрати  всі сили<br />
поза  стінами Рогу. Чи є у фортеці запаси?  Ми розраховували на битву в полі, не<br />
на оборону, отже не взяли обозу.</p>
<p>
— У Осяйних  Печерах сховались  біженці з Західного Долу, — відповів  Гамлинг, —<br />
вони прихопили з собою все, що змогли. Є навіть худоба та корм для неї.</p>
<p>
— Оце гарно, — схвалив Теоден. — Бо в долинах орки все палять та плюндрують.</p>
<p>
— Ну, якщо зазіхнуть на наше майно у Яру, це їм дот рого коштуватиме!</p>
<p>
Дорога  по дамбі через струмок була вузька,  довелося  усім входити  у ворота по<br />
одному, ведучи коней за  повід. Після приходу дружини Теодена людей стало досить<br />
для  захисту  і самої фортеці, і зовнішньої  перемички. Ярл  з почтом  і частина<br />
воїнів  розташувались у Гірському Розі. Еомер, не гаючи  часу, почав розставляти<br />
людей на перемичці  та її сторожовій вежі — тут оборона була найслабкіша.  Коней<br />
під охороною кількох старих воїнів відіслали вглиб Яру.</p>
<p>
Стіна над струмком була двадцять ліктів заввишки і така широка, що чотири людини<br />
могли  стати в  ряд.  Поверху йшов  зубчатий  парапет,  що  дозволяв сховатися з<br />
головою  навіть  найвищим  з  роханців.  Між  зубцями  знаходились [118]  вузькі<br />
бійниці. З подвір'я  фортеці та з Яру до стіни вели східці, але ззовні вона була<br />
зовсім гладенькою; між величезними блоками кладки не можна і лезо ножа втиснути,<br />
а зверху її прикривав скісний навіс.</p>
<p>
</p>
<p>
</p>
<p>
</p>
<p>
<br />
Гімлі обрав  собі місце поряд з підпорою навісу, Леголас —  вище,  на  одному  з<br />
зубців; гном походив, притопнув ногою по плитах:</p>
<p>
— Ось це мені до вподоби! Чим ближче до гір, тим веселіше. Каміння відмінне, ач,<br />
як дзвенить під  ногами,  відразу зрозуміло — тутешня земля має здорові  кістки.<br />
Мені б рік вільного часу та сотню  наших робітників, я б таку твердиню влаштував<br />
— будь-яке військо зуби зламає!</p>
<p>
— Ну,  які ще можуть  бути мрії у гнома? —  знизав  плечима  Леголас. —  Ви  всі<br />
справжні диваки.  Мені  тут зовсім не подобається. І вдень, мабуть,  не набагато<br />
краще. Одна в мене  втіха — дивитись на тебе, Гімлі: так  ти міцно тримаєшся  на<br />
ногах зі  своєю сокиркою… Непогано  б  мати  тут побільше твоїх родичів. А ще не<br />
вистачає тут сотні спритних  стрільців з  Чорнолісся. Роханці  непогані лучники,<br />
але їх мало, дуже мало…</p>
<p>
— Стріляти зараз темно, — пробурчав Гімлі. — Зараз саме час подрімати… Ой, лихо!<br />
Жодному гному ще  не хотілось так спати,  як мені  зараз. їздити кіньми — справа<br />
втомлива. От  якби мені  здибати хоч  двійко немитих мерзотників  та нагнати  їм<br />
страху сокирою — сон би й розвіявся…</p>
<p>
Очікування  ставало  нестерпним.  Заграви  у долині  догоріли,  ворог  крався  у<br />
суцільній тиші; вогняні  цятки  зливались у  смуги та розтікались  уздовж  валу.<br />
Раптом  одночасно  пролунало вищання  орків та  бойові  вигуки  роханців. Вогонь<br />
виметнувся у  проїзді валу, розсипався іскрами й  згас. Через луговину  до дамби<br />
мчали вершники — це відступав ар'єргард, що його залишили для захисту валу.</p>
<p>
— Вони йдуть за  нами по п'ятах! Ми витратили всі стріли, рів заповнений  орками<br />
доверху, але вони йдуть по трупах!</p>
<p>
— Нічого, хай  лізуть! Ми  відучимо їх розгулювати з вогнем уночі! — відповідали<br />
зі стін.</p>
<p>
Минула північ. Передгрозова  задуха  гнітила все  сильніше,  і нарешті блискавка<br />
потоком білої лави  роздерла хмари [119] та крізь запону ночі вп'ялась у вершину<br />
Тризуба.  Все  довкола  стало  видно,  і  захисники   Гірського   Рогу  побачили<br />
противника:  орки  кишіли на  лузі, товсті та присадкуваті, довгі та худі, всі в<br />
чорних  шоломах та  з чорними щитами.  Хвиля за хвилею котились вони через  вал.<br />
Блискавка згасла, над долиною прогуркотів грім. Почалася злива.</p>
<p>
І в ту ж мить  нестримною зливою  злетіли орчі стріли й розсипалися  по камінню,<br />
але багато з них вдарили влучно. Фортеця на перший напад не відповіла.</p>
<p>
Нападників  збентежило   грізне  мовчання   скель   та  стін.   Але  чорне  небо<br />
безперестанку моргало блискавками,  і орки з вищанням трясли мечами та списами й<br />
цілили у всякого, хто з'являвся в бійницях. Страшно було дивитись  на них зверху<br />
—  немов  густа  зарость  чорних злаків покрила луг, і  на кінці  кожного стебла<br />
замість колоса гойдалось смертоносне жало.</p>
<p>
Заревли мідні сурми. Неприятель пішов на приступ. Йшли орки, гобліни, дикі горці<br />
—  Темнолиці; в  світлі  блискавок виразно  біліла на щитах та шоломах ненависна<br />
Рука Ізенгарда. Ще трохи — й вони біля воріт!</p>
<p>
І тоді Гірський Ріг ожив: буревій стріл, град каміння впав на голови нападників.<br />
Ряди орків здригнулися, зламались, відкотились —  потім навалились знову і знову<br />
відлинули,  але з кожним разом, мов приливна хвиля, вони зупинялись все вище  та<br />
вище. Вдруге  заревли  сурми, і чорна  зграя, прикриваючись щитами,  ринулася до<br />
воріт. Посеред натовпу ніби самі по собі пливли дві величезні колоди. Якщо падає<br />
один солдат, на  його місці з'являється двоє, колоди мірно розгойдуються і б'ють<br />
по замкнених воротах, іще, іще раз…</p>
<p>
Еомер і Арагорн  стояли поряд на  перемичці. Вони  чули волання  та  глухі удари<br />
таранів, але  тільки  в світлі сильної блискавки  змогли розгледіти, що робиться<br />
біля воріт.</p>
<p>
— Ходімо, — сказав Арагорн. — Час нам з тобою братись до діла.</p>
<p>
Вони побігли, на ходу скликаючи воїнів, що стояли за зубцями. З заходу, там,  де<br />
перемичка зливалась зі скелею, була потайна  хвіртка. Від неї до воріт бігла між<br />
стіною фортеці  та краєм урвища  вузька стежка. Еомер і Арагорн з жменькою людей<br />
проскочили через хвіртку.  Два меча, вийняті з піхов,  виблиснули,  мов маленькі<br />
блискавки.</p>
<p>
— Гутвин! — крикнув Еомер. — Гутвин, меч Рохану! [120]</p>
<p>
— Андріл! — відізвався Арагорн. — Андріл, меч дунаданів!</p>
<p>
Вони  врізались у юрбу  дикунів, що  волали,  мов  навіжені. Радісно  прогриміли<br />
вигуки на стінах:</p>
<p>
— Андріл! Андріл став до бою! Хай блищить оновлений клинок!</p>
<p>
Меч  Арагорна  впевнено злітав  та падав, розссипаючи сині  іскри. Орки покидали<br />
тарани та спробували відбитись,  але падали,  де стояли,  або  валились зі скелі<br />
додолу, на гостре каміння.</p>
<p>
Орки побігли.  Грім  тепер  гуркотів десь дуже  далеко,  блискавки  миготіли над<br />
далекими  горами.  Прокинувся північний  вітер,  розтріпав хмари,  над  зеленими<br />
лугами виплив місяць та м'яко освітив умите небо.</p>
<p>
— Ми  встигли  вчасно, —  сказав  Арагорн,  постукавши по воротах.  Міцні  петлі<br />
хитались, залізна обшивка в багатьох місцях лопнула.</p>
<p>
— Та все  дарма, — відповів Еомер. —  Бо  неможливо  тут  залишатись… Поглянь он<br />
туди!</p>
<p>
Він  показав на дамбу. На тім березі струмка знову збирались  орки та Темнолиці.<br />
Лучники натягали тятиви.</p>
<p>
— Ходімо  хутчіш, — сказав  Еомер. — Треба  підперти ворота з боку подвір'я.  Та<br />
ходімо ж!</p>
<p>
Вони  побігли  назад.  В ту ж мить кілька орків,  що  причаїлися  серед  трупів,<br />
кинулись за ними. Двоє метнулись під ноги Еомеру; маркграф упав, орки навалилися<br />
зверху.  Тоді  хтось  в темній одежі, маленький, ніким не  помічений  раніше,  з<br />
гортанним  криком  «Барук  казад! Казад  ай-мену!» вискочив із затінку. Гупнула,<br />
падаючи,  сокира. Дві орчих  голови скотилися у  провалля.  Решта зникли,  немов<br />
випарувались.</p>
<p>
Еомер вже  підіймався на рівні ноги, коли  його наздогнав Арагорн. Через хвіртку<br />
вони повернулись до  двору, скликали людей, назносили каміння та підперли ворота<br />
високим насипом, а стулки скріпили залізними балками. Тільки тоді Еомер відшукав<br />
гнома:</p>
<p>
— Спасибі тобі, Гімлі, сине Глоїна! Бачииш, як з тобою вийшло: незваний гість, а<br />
без нього не обійтись… Отже, ти з самого початку йшов з нами?</p>
<p>
— Я  думав,  погуляю, хоч  сон віджену, —  відповів  Гімлі,  - та виявилось,  що<br />
Темнолиці великуваті, як на мене, [121] отож  я й присів  осторонь помилуватись,<br />
як ви мечами працюєте.</p>
<p>
— Навіть не знаю, чим тобі й віддячити!</p>
<p>
— До  ранку встигнеш  вигадати, — засміявся гном. —  Мені й  так  добре!  Бо моя<br />
сокирка після Морії нічого, крім дров, не рубала…</p>
<p>
Гімлі повернувся до свого місця під зубцями парапета й похвалився:</p>
<p>
— Двоє вже є!</p>
<p>
— Та й тільки? — сказав Леголас. — Я краще впорався, їй-бо, всі стріли витратив.<br />
Два десятки поклав, не менше. Але це все одно, що зірвати у лісі кілька  листків<br />
— бо ліс як стояв, так і стоїть…</p>
<p>
</p>
<p>
</p>
<p>
</p>
<p>
<br />
Вилазка  за  ворота дала захисникам лише короткий передих.  Небо на сході швидко<br />
світлішало,  але  ранок  не  обіцяв нічого  доброго.  Хоча  перші  ряди  ворогів<br />
порідшали, з  долини  підтягувались усе  нові й нові полки. Орки  та  дикі горці<br />
обліпили  стіну,  мов мурахи.  Вони  закидали канати з  гачками на  парапет  так<br />
швидко,  що  неможливо  було відрубати всі разом; сотні  драбин приставлялись до<br />
стін  одночасно, їх скидали,  і  вони з  тріском ламались, але  на місце  кожної<br />
зламаної  ставили  нову, і  орки  п'ялися  по  них зі  спритністю  мавп.  Убиті,<br />
поранені,  уламки дерева та каміння валилися  вперемішку  до  підніжжя стіни, ці<br />
страшні вали все зростали та зростали, але натиск не слабшав.</p>
<p>
Втома долала захисників перемички. Сагайдаки вичерпались, мечі вищербились, щити<br />
розтріскались.  Тричі Арагорн і Еомер водили воїнів на вилазки, тричі спалахував<br />
Андріл у стрімких нападах, тричі відкидали ворога.</p>
<p>
Раптом  з  глибини Яру долинув  рев. Орки, мов  щури, проповзли  стоком струмка,<br />
зібралися у затінку скель і дочекалися, коли битва під стіною  приверне всі сили<br />
та увагу  роханців.  Тоді  вони  вискочили зі  сховища,  впевнені,  що  успіх їм<br />
забезпечений. Частина банди проникла вглиб Яру, туди, де паслися табуни.</p>
<p>
Гімлі прожогом скотився вниз:</p>
<p>
— Егей! Орки з тилу! Поглянь, Леголасе! Тут вистачить на всіх. Казад ай мену!</p>
<p>
Луна підхопила  несамовитий заклик: «Казад! Казад!»  Голос гнома перекрив гуркіт<br />
бою, старий Гамлинг уловив його на башті Гірського Рогу. [122]</p>
<p>
— Орки в Яру! — стривожився він. — До зброї, діти Хельма!</p>
<p>
Воїни Західного Долу напали на  ворога з такою силою, що орки відразу піддались.<br />
їх затисли у найвужчому  місці Яру,  і там вони  загинули під мечами роханців, а<br />
якщо хто й уповз у бокові ущелини, то потрапив до рук сторожі печер.</p>
<p>
— Двадцять один! —  оголосив Гімлі,  подолавши останнього  орка. —  Ну, пане мій<br />
ельф, я тебе обігнав!</p>
<p>
— Треба заткнути  цей щурячий лаз, — сказав  Гамлинг. — Кажуть,  що гноми  добрі<br />
будівники. Чи не допоможеш нам, майстре Гімлі?</p>
<p>
— Для обробки каменю не бойова сокира потрібна і не голі руки, — відповів Гімлі.<br />
— Ну, що зумію, те зроблю.</p>
<p>
Стік  у стіні заклали,  залишивши тільки вузьку шпарину.  Струмок, розбухлий від<br />
дощу,  незадоволено  шумів,  шпарина була йому замала,  і  вода  почала повільно<br />
розливатись  та  виходити  з  берегів.  Гімлі і  Гамлинг  піднялись  на  парапет<br />
довідатись, що діється.</p>
<p>
Вони застали всіх  друзів на місці. Під стіною нарешті стало тихо. Леголас сидів<br />
на краєчку бійниці та обтирав свій стилет.</p>
<p>
— Двадцять один! — сказав Гімлі, підходячи до нього.</p>
<p>
— Молодець! — похвалив ельф. — Але я, на жаль, устиг набрати  дві дюжини. Ми тут<br />
мали рукопашну…</p>
<p>
Еомер  і Арагорн очікували  нової  атаки,  втомлено спираючись  на  мечі.  Серед<br />
вирування та  гуркоту бою  Гірський Ріг  стояв  непорушно, як скеля серед  моря.<br />
Ворота вже були розбиті вщент, але насип з колод та каменю не зміг здолати жоден<br />
ворог.  Зорі  блідли,  місяць  повис  над   західними   схилами,  збираючись  на<br />
відпочинок.</p>
<p>
— Ця ніч довга, мов цілий вік, — сказав Арагорн. — Хоч би вже розвиднілось…</p>
<p>
— Світанок прийде, — зітхнув Гамлинг, — та що зміниться?</p>
<p>
— Світанок — це завжди надія.</p>
<p>
— Годованці Сарумана, напіворки, огидні  потвори,  не бояться сонця. І Темнолиці<br />
теж — чуєш, як репетують?</p>
<p>
— Звісно, чую, — сказав Еомер, — та й що з того? Просто звіряче ревіння. [123]</p>
<p>
— Ти  не  розумієш  їхньої мови, — сказав  Гамлинг, — а  я  розумію. Колись  нею<br />
користалися всюди  у Західному Долі.  Знаєте,  що  вони кричать? «Бий, хапай! Де<br />
їхній вождь? У полон його, у полон! Смерть Форгойлам! Смерть Біловолосим! Кінець<br />
убивцям з півночі!» Ось якими прізвиськами  вони нас  нагородили… Протягом п'яти<br />
століть все ніяк не забудуть, що королі Гондору віддали Рохан Еорлу  та уклали з<br />
ним  союз!  А  Саруман  уміло  роз'ятрив  давню  неприязнь.  Темнолиці  —  народ<br />
невгамовний,  якщо  їх розпалити,  на  все  здатні.  Вони не  відступлять  ні  в<br />
сутінках, ні на світанні, поки не захоплять Теодена чи самі не поляжуть…</p>
<p>
— А все  ж таки я сподіваюсь, що світанок допоможе, —  повторив Арагорн. — Чи не<br />
кажуть у вас: поки не згинаються захисники, фортеця стоїть?</p>
<p>
Еомер обернувся, щоб відповісти, і тут у стані супротивника торжествуюче заграли<br />
сурми. Земля глухо  задудніла,  здригнулась, з-під  стіни вилетіло полум'я. Коли<br />
уламки впали і розвіялась хмара диму, відкрився величезний  пролом. Води струмка<br />
ринули у пролом, а назустріч їм побігла чорна ріка ворожого війська.</p>
<p>
— Недогляділи! — стиснувши кулаки, вигукнув  Арагорн. — Поки ми теревеніли, вони<br />
підвели підкоп і запалили Саруманів вогонь!</p>
<p>
Усі кинулись  до пролому. Пізно!  Сотня драбин лягла на  зубці  парапету.  Чорні<br />
хвилі нахлинули і зверху, і знизу; роханців потіснили. їхній шлях був позначений<br />
трупами —  ворожими,  але й  їхніми  власними;  огризаючись, чіпляючись за кожну<br />
п'ядь, одні відходили до печер, інші прорубались до фортеці.</p>
<p>
Арагорн затримався на першому східці сходів, що вели з  Яру до  хвіртки; грізний<br />
Андріл стримував навалу ворогів, поки воїни, що встигли  добігти  до східців, не<br />
до-сягли  хвіртки. Дещо  вище над Арагорном  зупинився Ле-голас;  усі стріли він<br />
знову  витратив,  залишилась  остання,  і  він,  випроставшись,  чекав,  готовий<br />
пронизати першого, хто насмілиться напасти на Арагорна.</p>
<p>
— Хто живий, усі вже за стінами, Елессаре! — окликнув він. — Йди і ти!</p>
<p>
Смертельна  втома  долала Арагорна, і на  середині східців він спіткнувся.  Орки<br />
заревли й кинулись на нього. Перший впав зі стрілою Леголаса у горлі, але решта,<br />
перескочивши [124] через того, помчали  далі. Тоді  зі стіни скинули  величезний<br />
камінь,  і він накрив усіх орків разом. Арагорн добіг до хвіртки і замкнув її за<br />
собою.</p>
<p>
— Погано просуваються наші справи, друже мій, — сказав він, стираючи піт з чола.</p>
<p>
— А  все  ж таки не безнадійно, доки ти з  нами, — посміхнувся Леголас. — А куди<br />
подівся Гімлі?</p>
<p>
— Я бачив його в Яру, а потім нас розкидало в різні боки.</p>
<p>
Леголас спохмурнів. Арагорн поклав руку йому на плече.</p>
<p>
— Гімлі сильний,  спритний, верткий. Зайде до печер, ось побачиш. Там він буде в<br />
безпеці, не те що ми тут. Йому там, в підземеллі, напевне сподобається.</p>
<p>
— Постараюсь утішитись хоч  цим, —  сказав Леголас,  труснувши  головою. — А я ж<br />
хотів йому видати рахунок на тридцять шість голів…</p>
<p>
— Ну, він тебе  мимохідь перевершить. У житті не бачив  кращого  майстра  рубати<br />
сокирою, ніж наш гном!</p>
<p>
Леголас утер рукою чоло, пригладив розкуйовджене волосся.</p>
<p>
— Гаразд, піду пошукати собі стріл. Хоч би  скінчилась швидше ця  ніч!  Цілиться<br />
буде зручніше…</p>
<p>
Арагорн обійшов фортецю, поговорив з людьми. Еомера ніде не було.</p>
<p>
— Він  збирав людей, щоб  заступити прохід углиб Яру, —  згадав один лучник. — 3<br />
ним були Гамлинг та гном, я хотів до них пробитись, але не зміг. Він що, досі не<br />
повернувся?</p>
<p>
Арагорн  перейшов внутрішнє подвір'я  та піднявся  крученими  сходами до верхніх<br />
кімнат башти. Там він знайшов Теодена. Ярл стояв  біля вікна,  стиснувши руки за<br />
спиною.</p>
<p>
— Що скажеш, дунадане? — спитав він, не обертаючись.</p>
<p>
— Ворог захопив перемичку.</p>
<p>
— Де Еомер?</p>
<p>
— Його нема, правителю, але багато людей відступило до печер, і Еомер, здається,<br />
був з ними. В ущелинах він міг затримати ворога…</p>
<p>
— Добре, — кинув Теоден. — Там і запаси більші, і повітря краще. Там можна довго<br />
оборонятися…</p>
<p>
— Орки користуються винаходами Сарумана. Вони мають вогонь,  що трощить каміння.<br />
Коли б не  це,  вони [125]  перемички  не взяли  б. А що як розламати скелі біля<br />
входу до печер? Ну, подивимось. Зараз треба подумати, як самим до ранку прожити.</p>
<p>
— Задушно мені в цій мишоловці, - сказав Теоден. — От сісти б у сідло та поїхати<br />
в поле…</p>
<p>
— Тут ти, принаймні, під захистом найкращої фортеці Рохану, — заперечив Арагорн.<br />
—  Тут можна  надіятись  на успіх більше,  ніж  в  Едорасі  чи навіть  у  фортах<br />
Дунхаррану.</p>
<p>
— Так було раніш, — похмуро  відповів Теоден. —  Але світ  міняється. Що вважали<br />
неприступним колись, нині  може розсипатись від  одного  поштовху. Ніяка сила не<br />
встоїть перед  злом,  що розперезалось.  Зізнаюсь тобі: я починаю жалкувати,  що<br />
прийшов сюди. І поради Ган-дальфа вже не здаються мені незаперечними…</p>
<p>
— Не спіши засуджувати Гандальфа! Не принижуйся до підозри.</p>
<p>
— Я  не хочу  скінчити свої  дні,  мов борсук, зацькований  у  норі! —  обурився<br />
Теоден. —  Сніжногривий, Хасуфель та  коні почту  залишились  тут, у фортеці. На<br />
світанку я звелю заграти у Хельмів Ріг, зберу всіх та вийду  за  стіни. Чи підеш<br />
зі мною, Арагорне, сине Арахорна?</p>
<p>
— Піду, — відповів Арагорн.</p>
<p>
Від ярла він повернувся  на  стіну,  обійшов  пости,  розставив  воїнів так, щоб<br />
прикрити найнебезпечніші місця. Його  супроводжував Леголас.  Добре слово, ясний<br />
погляд — і світлішало на душі  у втомлених та виснажених людей. Стіна  Гірського<br />
Рогу здригалась  від  безперервних вибухів.  Вже  ніхто  не лічив, скільки разів<br />
обрубували  чіпкі гаки,  скільки скинули  драбин, скільки  тіл  у  чорних плащах<br />
звалилось до вируючого струмка.</p>
<p>
На  майданчику  малої  башти  над  воротами Арагорн зупинився,  не остерігаючись<br />
ворожих  стріл. Небо на сході вже почало світліти. Арагорн  здійняв  руку догори<br />
долонею вперед,  на  знак того,  що хоче  говорити.  Орки  відізвались  радісним<br />
гомоном.</p>
<p>
— Спустися до нас! Спустися! Ми — доблесні Урук-Хаї! Бажаєш з нами побесідувати,<br />
то спускайся! Прихопи також свого хазяїна, а не то ми самі вас викуримо — і оком<br />
не змигнеш! [126]</p>
<p>
— Як правитель захоче, так і вчинить, — голосно відповів Арагорн.</p>
<p>
— Навіщо ж ти прийшов? Винюхувати та  видивлятись? Чи хочеш нас перелічити? Множ<br />
на десять! Ми — Урук-Хаї! В нас кожен вартий десяти! На що ти чекаєш?</p>
<p>
— На світанок.</p>
<p>
— Він вам не поможе! — реготали орки. — Ми — доблесні Урук-Хаї, б'ємось і вдень,<br />
і вночі, і в гарну погоду, і в бурю!</p>
<p>
— Ніхто не знає,  що день  принесе, — незворушно  сказав  Арагорн. —  А якби  ви<br />
знали, то поспішили б забратися геть звідси, поки живі-здорові.</p>
<p>
— Досить! Злазь! — волали орки. — Набридло слухати! Що ти ще скажеш?</p>
<p>
— Дещо додам. Не бувало ще такого, щоб Гірський Ріг здався ворогові. Відступіть,<br />
якщо не хочете пропасти всі до ноги. Ви не знаєте ще, що вам загрожує. Я — знаю…</p>
<p>
Він стояв один на один зі збіговиськом  ворогів, над напівзруйнованими ворітьми,<br />
але стільки  було в  ньому  сили та  гідності, що  багатьом  з Темнолицих  стало<br />
неспокійно. Вони принишкли та почали збентежено вдивлятися в  гори та  небо. Але<br />
орки  голосно  сміялися.  Град  каміння  та стріл  посипався  на  башту. Арагорн<br />
поглянув  на схід, знизав плечима  і стрибнув у двір. В ту ж мить гримнув вибух,<br />
спалахнув вогонь, і  надбрамне укріплення, де  щойно  стояв дунадан, лягло купою<br />
уламків. Орки з  вищанням пішли в атаку  і недочули  спочатку тихий шум унизу, у<br />
долині — немов вітер прошелестів. Але шум розростався, міцнів — і вибухнув бурею<br />
жаху та подиву. Орки під стінами зупинились, прислухались.</p>
<p>
І  тоді над  Гірським Рогом несподівано  й потужно загримів великий  ріг  Хельма<br />
Молота.  Орки  затремтіли,  дехто  попадав на землю,  затискуючи вуха волохатими<br />
пальцями.  З глибини Яру відізвались відголоски, вони множились, немов на кожній<br />
вершині стояли герольди й передавали сигнал.</p>
<p>
— Хельм!  Хельм! —  закричали  роханці. — Старий  Хельм  Молот іде  на  допомогу<br />
Теодену!</p>
<p>
Вартові на стінах, завмираючи від  радісного  очікування, дивились на двір.  Там<br />
Теоден сідав на  Сніжногривого.  Зброєносець подав йому золочений  щит та довгий<br />
спис.  Праворуч від нього стояв  Арагорн,  нащадок  Еленділа,  а [127]  за  ними<br />
щільним строєм —  воїни з роду Еорлингів. Небо  світлішало.  Ніч відходила. Коні<br />
нетерпляче переступали ногами.</p>
<p>
— Вперед, плем'я Еорла!</p>
<p>
Вони  врізались у гущавину очманілих ворогів, пронеслись крізь розбиті ворота  і<br />
далі,  до  струмка; як  вихор хилить  траву, так  хилились вбиті під  ноги їхнім<br />
коням. З  Яру  луною долетів гуркіт  другої  сутички. У  фортеці  не  залишилось<br />
нікого. А роги все грали, і їх дзвінкі голоси вітер здіймав над кручами гір.</p>
<p>
Ярла ніхто не міг зупинити. І ватажки, і дрібнота ніби самі натикались на мечі й<br />
списи; волаючи від жаху, вони затерпли у дивному заціпенінні — з народженням дня<br />
страх народився в їхніх чорних душах.  А  те, що  діялось у долині перед  валом,<br />
відібрало в них останні сили.</p>
<p>
Так  Теоден, син Тенгила,  пробив  собі шлях  до самого Валу. Тут він  дав  знак<br />
зупинитися. Вже зовсім розвиднілось; сонце виривалось з-за гір і золотило щити й<br />
шоломи. Роханці з подивом озирались навкруги: вони не  впізнавали місцевості, ще<br />
вчора знайомої: там, де зеленів трав'яний килим на косогорах,  тепер виріс ліс —<br />
нескінченні ряди величезних дерев, що переплелися  гіллям. їхнє коріння ховалося<br />
у пишній траві.  Від  цього чарівного лісу до Валу було лише півмилі. І на цьому<br />
тісному п'ятачку метушились захоплені зненацька самовпевнені  війська  Сарумана.<br />
Вони скупчились тут, мов рій чорних мух, і гинули,  мов мухи — неприступні схили<br />
не  дозволяли втекти на  схід, грізні вершники чекали на Валу, грізний ліс —  на<br />
лузі.</p>
<p>
На  передгірні  горби  виїхали сурмачі,  заграли  новий сигнал,  і  перед  Валом<br />
з'явився  вершник  на  сяючому коні, в  білих,  як  сніг, шатах; за ним високий,<br />
міцної статури воїн у червоному панцирі вів по десять у ряд тисячу піхотинців  з<br />
арбалетами.</p>
<p>
— Еркенбранд! — з захопленням вигукували роханці. — Це піхота Еркенбранда!</p>
<p>
- І Білий Вершник, — додав Арагорн. — Гандальф повернувся!</p>
<p>
— Митрандир! — вигукнув  Леголас. — Оце так чари! Ходімо  подивимось на цей ліс,<br />
поки мара не розвіялась!</p>
<p>
На башті  знов прогримів ріг Хельма. Теоден направив кінноту через проїзд  Валу.<br />
Еркенбранд  повів  піхоту вниз [128]  із горбів. А Білий  Вершник попрямував  до<br />
урвища, і Тіне-бор спритно стрибнув та побіг клусом.</p>
<p>
Побачивши  Білого Вершника, вороги втратили  залишки розуму.  Дикі  горці падали<br />
долілиць і прикривали голови руками. Орки зі скиглінням кидали шаблі та дротики,<br />
метались, немов дим під поривами свіжого вітру; але ніде  їм не давали пройти, і<br />
тоді вони тікали  до  лісу. Віття  дивних дерев швидко  змикалось. Жоден  орк не<br />
вийшов з того лісу.</p>
<p>
</p>
<p>
<br />
Розділ 8 ШЛЯХ НА ІЗЕНГАРД</p>
<p>
<br />
Так зустрілись  знов  у сяйві ясного ранку ярл Теоден, син Тенгіла, і  Гандальф,<br />
Білий Вершник. Всі з'єднались  —  Арагорн та Еркенбранд, воїни Західного Долу та<br />
витязі  Золотого  Двору.  І  всі  очі з  подивом навіть  сильнішим, ніж  радість<br />
перемоги, були звернені до таємничого лісу.</p>
<p>
Тим часом з Яру вийшли  ті, хто вчора відступив  до печер. Повернулися і  старий<br />
Гамлинг,  і  Еомер, син  Еомун-да, і Гімлі,  войовничий  гном.  Шапку  він  десь<br />
загубив, голова його була пов'язана клаптем полотна, але голос звучав бадьоро, у<br />
повну силу.</p>
<p>
— Сорок два! — крикнув він ще здаля. — Сорок два, пане мій  Леголасе! Моя сокира<br />
вищербилася, бо сорок другий мав на шиї залізний комір.</p>
<p>
— В  тебе  на  одного  більше! — засміявся  Леголас;  —  Охоче  поступлюся  тобі<br />
першістю, аби ти знов був зі мною!</p>
<p>
Теоден, забувши про звичну стриманість, пригорнув до себе Еомера:</p>
<p>
— Цілий  та здоровий, тільки подумайте! А  я вже  й не сподівався тебе побачити,<br />
Еомере, сину мій!</p>
<p>
— Темна ніч минула, — відповів Еомер, щасливий до краю. — День знову став ясним!<br />
І приніс нам нові дива… — він поглянув на ліс, на Гандальфа. — Бачу, ти прийшов,<br />
як завжди, вчасно та несподівано!</p>
<p>
— Чому ж несподівано? — посміхнувся Гандальф. — Адже я обіцяв  повернутись сюди,<br />
до Хельмового Яру.</p>
<p>
— Але не попередив, коли та  звідки тебе  ждати. І яке підкріплення приведеш… Ти<br />
найвеличніший з чарівників, Гандальфе!</p>
<p>
— Може, це й так.  Щоправда,  поки що я лише дав розумну пораду та скористався з<br />
прудкості  Тінебора.  Решта  —  це  ваша  мужність   та  міцні  ноги  піхотинців<br />
Еркен-бранда — бо вони йшли всю ніч, щоб допомогти вам.</p>
<p>
Ця відповідь викликала ще більший подив. Дехто став крадькома протирати очі — чи<br />
не сон вони бачать? Гандальф розсміявся.</p>
<p>
— Невже  то вас ліс  здивував?  Але це не  примара  і не моїх рук справа. Просто<br />
обставини склалися краще, ніж я очікував…</p>
<p>
— Вибач,  важко  повірити, що є  маг  сильніший за тебе,  якого б ми не знали, —<br />
здивувався Теоден.</p>
<p>
— Чари тут взагалі непричетні, -  сказав Гандальф. —  Це сила самої землі,  вона<br />
існувала раніше, ніж застукотів перший молот та заспівав перший з ельфів…</p>
<p>
 Ще залізо не копали і ліс не рубили,<br />
 Та ні пагорби, ні гори ще не постаріли,<br />
 Люди Перснів ще не мали та горя не знали,<br />
 А вони вже зроду-віку по землі гуляли.</p>
<p>
- І яка відповідь на цю загадку? — спитав Теоден.</p>
<p>
— Поїхали зі мною до Ізенгарда, то й узнаєш.</p>
<p>
— До Ізенгарда!</p>
<p>
— Саме так, —  підтвердив маг. — Я особисто туди збираюсь. Хто  бажає — запрошую<br />
зі мною. Ось де надивитесь на різні дива!</p>
<p>
— Та я  навіть за  найкращих часів не  мав досить  сил, щоб іти  на  Ізенгард! А<br />
зараз… Чи знаєш, яких ми зазнали втрат?</p>
<p>
- І все ж таки я їду. Маю там дещо зробити. А ви чекайте на мене в Едорасі, коли<br />
новий місяць зійде.</p>
<p>
— Ні,  так  не годиться! — заперечив  Теоден. — В чорну годину я  дозволив  собі<br />
сумніватися,  але  тепер не хочу й думати  про розлуку  з тобою. Якщо  тобі  так<br />
хочеться, поїдемо разом.</p>
<p>
— Я маю намір  зустрітися  з Саруманом, —  пояснив  Гандальф. —  А оскільки  він<br />
завдав  тобі, пане, багато лиха,  то  добре буде, якщо ти з'явишся  там. Скільки<br />
часу треба, щоб зібратися?</p>
<p>
— Люди виснажені. Та й я сам… Кінні переходи, безсонні ночі… На жаль, мої літа —<br />
не вигадка  Гадючого Язика.  Від старості  жоден  лікар  йе  врятує, навіть  ти,<br />
Гандальфе!</p>
<p>
— Гаразд, дамо відпочити всім, хто поїде.  Вирушимо надвечір.  Так навіть краще,<br />
бо віднині всі наші дії  треба [130]  тримати у повній таємниці. Багато людей не<br />
бери. Ми їдемо на переговори, не на війну.</p>
<p>
Теоден вибрав кілька воїнів, яким  пощастило залишитися неушкодженими в бою, дав<br />
їм  свіжих коней та звелів їхати по всіх  марках Рохану зі звісткою про перемогу<br />
та  з  наказом,  щоб усі  чоловіки, старі та  молоді, поспішили до  Едорасу. Там<br />
вранці  після повного  місяця  Теоден буде  радитися з  ними.  До Ізенгарда  він<br />
вирішив  узяти тільки Еомера та  два десятки ескорту. Арагорн,  Леголас і Гімлі,<br />
зрозуміло,  теж не бажали розлучатися з Гандальфом. Рана гномова ще кровоточила,<br />
але залишатись у обозі з іншими пораненими він аж ніяк не хотів.</p>
<p>
— Це  не рана, а подряпина, — доводив він, — удар влучив по шапці. Та й взагалі,<br />
щоб мене повалити, треба вдарити міцніше!</p>
<p>
— Дай хоч я тебе перев'яжу як слід, — згодився нарешті Арагорн, — тоді поїдемо.</p>
<p>
Ярл повернувся  до фортеці  і вперше за  багато  місяців  ліг спати зі спокійною<br />
душею; всі, кого призначили супроводжувати його, теж відпочивали. Всі інші, крім<br />
поранених,  мусили стати  до малоприємної роботи —  чистити луг  та ущелину  від<br />
ворожих тіл, а було їх незліченно багато: жоден орк не  залишився живий.  Тільки<br />
Темнолиці здалися  на  милість переможця  і  тепер  похмуро  дожидали  жорстокої<br />
розправи.</p>
<p>
Еркенбранд звелів їм скласти зброю та йти працювати.</p>
<p>
— Накоїли лиха, тепер  допомагайте лагодити. Саруман  вас ошукав.  Скільки ваших<br />
заплатило життям за  його підступні обіцянки? Знайте ж, що  і  в  разі  перемоги<br />
іншої платні  ви б  не  одержали! Кляніться  у майбутньому  ніколи не переходити<br />
Ізену зі зброєю в руках, і ми вас відпустимо — йдіть з миром!</p>
<p>
Горяни не  вірили своїм вухам  і дивувались незмірно: адже Саруман переконав їх,<br />
нібито роханці жорстокі і полонених палять живцем…</p>
<p>
Останки захисників Гірського Рогу поховали під двома курганами на лузі біля Валу<br />
—  один для  уродженців  Східної  марки, другий — для Західного  Долу. У окремій<br />
могилі, в затінку під мурами фортеці спочив  Гаман, начальник брамників Теодена.<br />
Що  робити  з  трупами орків,  ніхто не знав.  Ні закопати їх, ні  спалити такій<br />
кількості [131] не було можливсті; ходити по дрова до чарівного  лісу  Ган-дальф<br />
суворо заборонив — щоб не брали ані шматка кори, ані сухої гілки.</p>
<p>
— Хай лежать, — сказав Гандальф. — Може, вранці що-небудь вирішимо.</p>
<p>
Опівдні заходилися готуватись до подорожі. Поховання загиблих тільки починалось;<br />
Теоден встиг лише кинути першу жменю землі до могили Гамана.</p>
<p>
— Тяжко образив  нас Саруман, — печально  сказав він Гандальфу,  коли  сідав  на<br />
коня. — Зустрінемось — порахуємось…</p>
<p>
Провести  ярла  вийшли до Валу і воїни, і мирні жителі,  що вже покинули рятівні<br />
печери, — немічні  старі, жінки з дітьми на руках. Під злагоджений спів багатьох<br />
голосів, що виводили дзвінку пісню перемоги,  маленький загін доїхав до узлісся.<br />
Дерева чарівного лісу стояли сірі, небезпечні, туман клубо-чився в їхніх кронах.<br />
Кінці гнучких гілок простягалися, мов жадібні пальці, коріння стовбурчилось, мов<br />
лапи чудовиськ, і чорні ями зяяли під ними. І люди, і коні не наважилися ступити<br />
під цю грізну покрівлю, аж доки Гандальф спокійно не направив Тінебора — і дивні<br />
дерева  безшумно  розступились,  відкривши  Хельмів бурчак та дорогу,  що  бігла<br />
уздовж  нього, як і раніш; небо над нею золотаво світилось, а дерева застигли, і<br />
можна було лише гадати, що там тріщить в глибині лісу, хто волає, хто гнівається<br />
та бурмоче…</p>
<p>
Гімлі сидів на коні Леголаса та раз у  раз прохав триматись ближче до Гандальфа:<br />
ліс налякав гнома.</p>
<p>
— Тут жарко, — сказав Леголас. — Лютий гнів аж кипить, чи ти чуєш, Гандальфе?</p>
<p>
— Важко не почути!</p>
<p>
— Що ж сталося з тою поганню? — спитав Леголас.</p>
<p>
— Думаю,  про  це  ніхто ніколи  не  довідається, — сказав Гандальф.  Леголас  з<br />
цікавістю озирався, прислуховувався і все  поривався затриматись. Гімлі про це й<br />
чути не хотів.</p>
<p>
— Скільки живу, не бачив таких  дивовижних дерев, — казав ельф. —  А я ж стільки<br />
дубів знав від жолудя до трухлявого пня…  От якби мені тут погуляти…  Вони мають<br />
голоси, я б їх зрозумів.</p>
<p>
— Ні  в якому разі! — захвилювався Гімлі. — Я їх і звідси дуже добре розумію: їм<br />
аж кортить переловити всіх двоногих, задушити, потоптати. [132]</p>
<p>
— Не вигадуй дурниць! Вони ненавидять тільки орків. Ельфів та людей вони взагалі<br />
не знають —  звідки їм узятись по ведмежих кутках Фангорну? Бо я  думаю,  Гімлі,<br />
вони саме звідти прийшли.</p>
<p>
— Значить, Фангорн — найнебезпечніший ліс у Середзем'ї, - зробив висновок Гімлі.<br />
— За допомогу красненько дякуємо, але любити їх… ні, на це я неспроможний! Може,<br />
тобі вони й  здаються гарними, але я знаю, де знаходяться дива, кращі за всілякі<br />
діброви  та нетрі! Що за  безглузде плем'я — люди!  Володіють дивом і як же вони<br />
його звуть?  Печери! Печери,  та й годі! Сховища  та склад  на сіно! Е, пане мій<br />
Леголас, тобі цього не збагнути,  бо  слова  безсилі. Гей, якби гноми довідались<br />
про це диво, вони  б сюди юрбами сходилися, платили б щирим  золотом, щоб єдиний<br />
разочок на нього глянути!</p>
<p>
— А я б заплатив, щоб  довіку  його не бачити, —  піддражнив Леголас. — А коли б<br />
ненароком туди потрапив, то вдвічі більше дав би, щоб швидше вийти!</p>
<p>
— Не бачив, а жартуєш, — дорікнув ельфові Гімлі. — Чи не прекрасні  хороми твого<br />
батька  у  надрах Чорнолісся? У  прадавні часи гноми збудували їх  для  вас. Але<br />
порівняно з тутешніми підземеллями  це  просто жалюгідний погріб!  Там  просторі<br />
зали, там тихий плюскіт води, чорні  дзеркала  озер! Коли запалили смолоскипи, і<br />
ми пішли  попід склепінням, що  гули  відлуннями, я побачив безцінні кристали та<br />
жили золота  на гладеньких стінах… Світло  пронизувало  наскрізь  брили мармуру,<br />
вони світились,  мов перлини, мов  руки  Володарки Галадріелі…  Леголасе, ти  не<br />
бачив колон, білих,  і жовтих, і рожевих, як  зоря, не бачив вишуканих фігур, що<br />
немов випливли  зі сновидінь.  Вони ростуть крапля  по краплі,  а  зі  склепіння<br />
звисають   китиці   тоненьких  блискучих   бурульок,  ніжних,  мов  іній.   Вони<br />
відбиваються у тихих озерах, а з темних вод, вкритих прозорим льодом, спливає  у<br />
мерехтінні вогнів  країна  такої краси, що й Даріну  не снилась…  Там ввижаються<br />
вежі, стіни  повітряних замків, але  щойно впаде  зверху срібляста  крапля, і  в<br />
колах зморщок будівлі  гнуться,  колишуться,  як  водорості на  дні  моря…  Люди<br />
проходять, несуть смолоскипи,  а  далі —  нові  кімнати, зали,  куполи,  східці,<br />
коридори до самого серця гір. Печери! Хельмові  печери! Як мені  пощастило, що я<br />
їх  побачив! Чи  повіриш, чи  ні,  але  коли треба  було йти звідти,  я мало  не<br />
заплакав! [133]</p>
<p>
— Ну, коли так, бажаю тобі вийти живим з війни та  навідатися  до тих пречудових<br />
чертогів  ще  раз, — сказав Леголас. —  Але  чи варто сповіщати  твоїх  родичів?<br />
Гноми, якщо судити з тебе, жадібні до  роботи  — пустиш одну сімейку з молотками<br />
та зубилами, вони більше поламають, ніж люди побудувати встигли…</p>
<p>
— Ти зовсім нас не розумієш, — обурився Гімлі. — Жоден гном не обернув би чудові<br />
печери на копальні та каменярні — навіть якщо б вони були  напхані діамантами та<br />
смарагдами! Ось ти, скажімо, чи зрубав би навесні квітучий сад на дрова?  Отож і<br />
ми не спаплюжили б  ці  заповідні місця.  Може,  зрідка, якомога  обережніше, ми<br />
відбивали б скалочки породи тут  чи  там;  протягом довгих років  у такий спосіб<br />
відкрились  би  нові  зали,  переходи,  що  нині занурені  в пітьму…  А  світло,<br />
Леголасе! Ми зробили б світильники, на зразок тих, що  були колись у Казад-Думі.<br />
Аби  тільки  нам дозволили,  ми  вигнали б геть ніч, що  панує  там з самого дня<br />
народження гір!</p>
<p>
— Гімлі, ти  мене  вразив! Я  тепер  майже  жалкую, що не  побачив такої  краси.<br />
Слухай-но, давай  домовимось:  якщо будемо живі,  помандруємо удвох світом, коли<br />
все скінчиться! Ти зі мною навідаєшся до Фангорну, я з тобою — до цих підземель.</p>
<p>
— Гаразд, потерплю трошки, аби мати змогу показати їх тобі!</p>
<p>
- І чим тільки ми з тобою займаємось! — сумно посміхнувся Леголас. — Не до лісу,<br />
не до печер нині… Гей, подивись-но, ми вже виїхали у степ! Чи дуже далеко звідси<br />
до Ізенгарда, Гандальфе?</p>
<p>
— Для Саруманових  круків десь  п'ятнадцять  ліг — п'ять від  Хельмового Яру  до<br />
бродів, а звідти до Ізенгарда — десять. Без поспіху до завтра доїдемо.</p>
<p>
— Що ж ми там  побачимо? — поцікавився  Гімлі. — Ти  вже, напевно, знаєш,  а  ми<br />
тільки дарма гадати будемо.</p>
<p>
— Я  був  там  учора ввечері,  -  відповів  маг. —  За  добу багато  чого  могло<br />
змінитись. Але жалкувати, що поїхали, вам  точно не доведеться… хоч для цього ти<br />
й мусив покинути Осяйні Печери Агларонда.</p>
<p>
Доїхали до роздоріжжя; Леголас притримав  коня  і  озирнувся, щоб попрощатися  з<br />
лісом. [134]</p>
<p>
— Там якісь очі! — раптом вигукнув він. — Чиїсь очі за гіллям!</p>
<p>
Всі зупинились. Леголас розвернув коня.</p>
<p>
— Ні, ні! — зарепетував Гімлі. — Якщо ти  збожеволів,  їдь туди, будь ласка, але<br />
спершу відпусти мене, я зійду на землю! Навіщо тобі ці очиська!</p>
<p>
— Облиш, Леголасе, — попрохав Гандальф. — Не повертайся до лісу. Ще не час…</p>
<p>
На  межі лісу з'явились три дивовижних істоти.  Величезні,  мов  тролі, не менше<br />
десяти футів на зріст,  одягнені  у  цупкі сірі чи брунатні сорочки — а може, то<br />
була їхня власна шкіра. Довгі руки та ноги з багатьма пальцями, волосся жорстке,<br />
а бороди кучеряві,  як мох. Вони дивилися на північ великими і серйозними очима,<br />
навіть  не  помічаючи подорожніх. Один з  них підніс долоні, складені трубою, до<br />
рота та… чи то заспівав, чи то вигукнув незрозуміле, дзвінке, довге слово; здаля<br />
йому відповіли  у той же співучий  спосіб,  а з півночі з'явились  ще троє таких<br />
самих істот. Вони  крокували, високо  підіймаючи ноги, мов  чаплі на болоті, але<br />
навіть якби чапля летіла, не наздогнала б їх. Охоронці Теодена взялися за мечі.</p>
<p>
— Не треба, — сказав Гандальф. — Це звичайні пастухи. Вони не вороги вам, просто<br />
мають свої справи та не цікавляться іншими.</p>
<p>
— Пастухи! —  вигукнув Теоден. —  Де ж  їхня  худоба?  Хто  це,  Гандальфе?  Ти,<br />
здається, єдиний серед нас бачиш їх не вперше..</p>
<p>
-  Їхня  худоба —  ліс. Ти  забув казки, що чув у  дитинстві? Діти  твоєї країни<br />
відповіли би тобі. Ти, правителю, бачив ентів — ентів Фангорну, недарма ви звете<br />
його лісом ентів! Ви для них — теж лише швидкоплинна згадка. Всі довгі роки, від<br />
Еорла Юного до  Теодена Старого  для них — хвилина, а  всі подвиги  Еорлингів  —<br />
суєта…</p>
<p>
— Енти, — задумливо  промовив Теоден,  помовчавши. —  Ось де  розгадка  таємниці<br />
цього лісу! Я  дожив до  дивних часів!  Ми  пасли  стада, орали лани,  будували,<br />
бенкетували, а коли треба було допомогти Гондору, бралися до зброї. Іншого життя<br />
ми не знали, воно здавалось нам єдино  можливим способом життя. До всього іншого<br />
ми  були  байдужі.  Тільки  в  піснях   жевріли  спогади  про  минувшину,  і  ми<br />
переказували  їх  нашим дітям  без  якогось  наміру, за звичкою.  А  тепер пісні<br />
втілюються, тіні набувають життя… [135]</p>
<p>
— Ти маєш радіти з цього, правителю. Лихо чигає не тільки на скороминуче людське<br />
життя, але й на довічне буття легендарних племен, і  ви стали союзниками, навіть<br />
не познайомившись.</p>
<p>
— А  все ж таки мені невесело, — похитав головою Теоден. — Навіть якщо доля буде<br />
до нас прихильна і ми переможемо, скількох дивних речей не стане навколо нас…</p>
<p>
— Ми  мусимо вибирати. Лиха, що посіяв Саурон, ми дощенту не випалимо і до решти<br />
не зітремо. Але тому, хто зробив перший крок, треба подолати веєь шлях до кінця…</p>
<p>
Звечоріло;  небо  над рівнинами  було  ще багряне,  ніби  розтоплене, по  небові<br />
носилися зграї круків-стерв'ятників. З роздратованим  карканням вони повертались<br />
до своїх гнізд на кручах.</p>
<p>
— Ось кому було досхочу поживи нині, - зауважив Еомер.</p>
<p>
Загін повільно посувався пагорбистим степом,  і так  само повільно розтягала ніч<br />
над  світом темне  полотно.  Місяць, вже  майже  вповні, викотився  з-за  гір  і<br />
засвітив свій білий паперовий ліхтарик. Броди наближались. Вітер приніс сумовите<br />
вовче скигління. Роханці їхали  засмучені:  зовсім  недавно  тут  попрощалося  з<br />
життям чимало їхніх товаришів.</p>
<p>
Ізена текла  низом глибокого,  порослого травою яру.  Дорога спускалась  до  неї<br />
широкою смугою,  що залишили  дощі, а  на тім березі круто  підіймалась. Поперек<br />
річки поклали колись у три ряди каміння для пішоходів, а коні могли пройти поміж<br />
рядами; посередині русла вода намила піщаний острівець, і завжди ще  здаля можна<br />
було почути шум води, що б'ється  об  каміння.  Зараз  над  Ізе-ною запала глуха<br />
тиша. Річище обміліло, стало видно мул та пісок на дні.</p>
<p>
— Від  якої  хвороби  змарніла  наша красуня? —  спитав  Еомер. —  Саруманові не<br />
первина руйнувати живу красу. Може, це він висушив витоки Ізени?</p>
<p>
— Можливо, що й він, — відповів Гандальф.</p>
<p>
— Несила  мені  їхати  напрямки, — пробурмотів Теоден. —  Тут птахи  та  звірина<br />
ласують тілами відважних…</p>
<p>
- Іншої дороги нема, — суворо сказав Гандальф. — Але  ти побачиш там  також дещо<br />
втішне.  Твої  воїни не стали вовчою  їжею. Ті бенкетують  нині на стерві  своїх<br />
приятелів-орків. [136]</p>
<p>
Помітивши Гандальфа  у світлі місяця, на світлосяйному коні, вовки порозбігались<br />
на всі боки та видивлялися  з темряви жовтими сліпаками. Нападати на живих  вони<br />
побоювались. Роханці, не вмочивши чобіт, дісталися до середини броду.</p>
<p>
— Тепер дивіться, — сказав Гандальф.</p>
<p>
На  острівці височів  курган:  верхівка  прикрашена кам'яним вінцем,  по  схилах<br />
повтикані списи.</p>
<p>
— Тут спочили всі ті, хто загинув біля бродів!</p>
<p>
— Хай буде земля їм пухом, — сказав Еомер. — Списи поіржавіють, ратища зітліють,<br />
а вони вічно будуть охороняти спокій Ізенських бродів…</p>
<p>
- І про це ти подбав, друже? — сказав із захватом Теоден. — Дуже багато ти встиг<br />
за одну ніч!</p>
<p>
— Мені допомагав Тінебор, — сказав маг. — Та й не тільки він. Чутки перебільшили<br />
кількість загиблих. Набагато більше  народу встигло  розсіятись по  степу. Всіх,<br />
кого  пощастило   зустріти,  я  зібрав,  частину  відіслав  Еркенбрандові,  інші<br />
допомогли мені тут,  а потім  поїхали  до  Едорасу. Хоча Саруман всі сили послав<br />
проти  Гірського Рогу,  багатства Золотого Двору могли спокусити грабіжників або<br />
вовкулаків. Але тепер твій дім неушкоджений і радісно зустріне тебе.</p>
<p>
— Так само, як я його, — додав Теоден, — хоч як  би мало мені не залишилось жити<br />
там.</p>
<p>
Коли переїхали на той берег та попрощались з курганом, понад рікою знов залунало<br />
протяжливе вовче скигління.</p>
<p>
Старий тракт на Ізенгард спочатку  повторював усі вигини Ізени, потім відривався<br />
від  неї та йшов прямо до входу у долину Нан-Курунір;  звідти до воріт Ізенгарда<br />
залишалось  16  миль.  Подорожні  тримались  неподалік  від  тракту,  але  їхали<br />
узбіччям, бо  земля  навкруги була  тверда, вкрита жорсткою травою. Коли близько<br />
півночі стомлений Теоден розпорядився зробити привал,  від  бродів їх  відділяло<br />
п'ять ліг;  відроги  Імлистих Гір, мов  велетенські руки,  вже  витягувались  їм<br />
назустріч.  Далеко  у  глибині  долин  звивався  вгору   стовп   пари  та  диму.<br />
Підіймаючись вище гір, він розпливався брудно-білими клубами по зоряному небу.</p>
<p>
— Горить долина Сарумана! — вигукнув Арагорн.</p>
<p>
— Над Нан-Курунір  завжди нависає дим, але ж  це  пара! — здивувався Еомер. — Що<br />
вигадав зрадник на цей раз? Може, це кипить вода Ізени? [137]</p>
<p>
— Все  може бути, — повторив своє улюблене прислів'я Гандальф. — Вранці про  все<br />
довідаємось, а зараз треба відпочити.</p>
<p>
Люди поснули, як  убиті, але вже через дві години  всіх розбудив крик  вартових.<br />
Ніч була тиха,  без вітру, небо  іскрилось  від зірок,  але на табір  насувалась<br />
хмара чорніша, ніж ніч.</p>
<p>
— Не рухайтесь! — крикнув Гандальф. —  Не торкайтеся зброї! Почекаємо, нас ніхто<br />
не зачепить!</p>
<p>
Темрява, сповнена шурхоту, глухого шемрання,  шелестіння та протяжливих зітхань,<br />
текла, мов ріка, з обох боків табору. Земля двигтіла. Здавалось, кінця цьому  не<br />
буде,  але шум поволі  вщух, хмара  зникла  в  ущелинах  Імлистих Гір. Далеко на<br />
півдні, в  Гірському Розі, теж затрусилася земля;  люди почули шум, немов  смерч<br />
влетів до  Хельмового Яру.  До  самого ранку ніхто  не  насмілився виглянути.  А<br />
вранці  вийшли роханці  на стіну фортеці та  остовпіли: від  усіх  куп орків  не<br />
лишилось ані сліду, і чарівний ліс теж зник, тільки  трава на лузі була зім'ята,<br />
немов  по ній  пройшли стада  пастухів-велетнів.  Милею  нижче валу люди знайшли<br />
величезну яму, засипану  землею та завалену камінням. Можна було здогадатись, що<br />
це  за  яма, але  ніхто  не  ризикнув придивитися  ближче. Насип  одержав  назву<br />
Смертного горба, трава на  ньому ніколи  більше  не росла. І уорнів у Хельмовому<br />
Лузі ніколи більше не бачили. Помстившись  над орками, вони повернулись до своїх<br />
непролазних, глухих хащів.</p>
<p>
Ані ярл, ані його супутники до світу вже не заплющили очей, але нічого страшного<br />
більше  не трапилось. А вранці пролунав голос  Ізени:  широка хвиля з  плюскотом<br />
прокотилась уздовж  річища, розтеклась  по  прибережнх  плесах, і річка заграла,<br />
ніби так завжди й було.</p>
<p>
Сонце зійшло  за хмарами,  день настав сіренький,  блідий.  Над  землею  нависав<br />
задушливий,  липкий туман.  Крізь  нього ледь виднілись  обриси  Долини Чародія.<br />
Колись вона вся пишно зеленіла,  а Ізена  була повноводою — її живили струмки та<br />
джерела в горах,  де рясно випадали життєдайні дощі.  Тепер лише  попід  стінами<br />
Ізенгарда  залишились   смужки  поораної  землі,   де  гнули  спини  Са-руманові<br />
невільники, а  в долині  буяли бур'яни  та тернина.  Колючі  парості повзли, мов<br />
змії,  по зсушеній землі, п'ялися  на  урвища,  сплітались  так, що утворювались<br />
якісь [138] клубки, кулі,  де ховалися гнізда дрібних тварин. Посеред диких трав<br />
стирчали обгорілі пні. Бридкий, німий край, тільки вода  зухвало шуміла  у своїх<br />
берегах. Туман огортав  усе це,  але й він не  додавав краси краєвиду.  Вершники<br />
їхали мовчки; кожен з них намагався передбачити, що чекає на них, бо мета їхньої<br />
подорожі вже наближалась, і до кожної душі закрадався страх.</p>
<p>
За кілька годин  тракт  обернувся  на  широку бруковану вулицю: бруківка  лежала<br />
щільно,  між камінням не пробивалась жодна билинка.  Обабіч були викопані  ринви<br />
для стоку води. Потім  з туману  виринув  чорний  стовп  з білою  кам'яною рукою<br />
зверху.  Пальці Білої Руки вказували на північ. За стовпом мали з'явитись ворота<br />
Ізенгарда.  Тривога вкралася до найстійкіших сердець,  але за  туманом нічого не<br />
було видно.</p>
<p>
З прадавніх  часів стояло під  крилом  Нан-Курунір  місто,  яке в  Рохані  звали<br />
Ізенгардом. Гірські відроги, що вигинались майже правильним колом, стали йому  і<br />
за стіни, і за перші будівлі. Чимало попрацювали там нуменорці, та  й Саруман не<br />
витрачав  часу  даремно. Єдиний  вхід  був  прокладений  під склепінням тунелю у<br />
південній  частині кола;  його замикали з обох кінців залізні ворота на завісах,<br />
вбитих  прямо  у  скелю.  Ці  величезні ворота можна було,  якщо  зняти  запори,<br />
безшумно відкрити легким поштовхом руки. Внутрішній простір кола займала кругла,<br />
мов тарілка, улоговина, близько милі в поперечнику.  Колись  тут росли сади, між<br />
садами звивались тінисті доріжки, а посередині лежало блакитне озеро, яке живили<br />
водою  гірські джерела; при  Сарумані зелень вивелася,  стежки випрямили, вкрили<br />
чорним гранітом  та  поставили уздовж них  чавунні  стовпчики  з  ланцюгами. Всі<br />
приміщення  — житло,  комори, коридори  — були видовбані в скелях, і незчисленні<br />
вікна  та двері дивилися на круглий майдан. Там  жили  робітники, слуги, бранці,<br />
солдати, саме  там  знаходилися  великі  арсенали.  В  глибоких ямах під стінами<br />
тримали  вовків.  Уся  площа  міста  була  порита  та  подірявлена:  під  землею<br />
понакопали  льохів, прикрили  зверху  напівкруглими  куполами; вночі місто  було<br />
схоже на цвинтар з  привидами  — земля  раз у  раз  трусилась, з льохів  тяглися<br />
султани  диму  та пари, мертвотно-білого, бурого  або  отруйно-зеленого. Там,  у<br />
підземеллях,  ховались  кузні,  печі,  там  безперестажу [139] крутились залізні<br />
колеса та  грюкали молоти. Всі дороги, огороджені ланцюгами, сходились до центру<br />
улоговини, до високої, дивовижного вигляду башти. Будували її ті ж самі руки, що<br />
зрівняли колись гірську западину  та вимостили дороги, але здавалось, ніби  вона<br />
виросла сама по собі, зламавши кору земну, що страждала від пологової муки.</p>
<p>
Чотири  круглих  башти  з  чорних  важелезних  блоків  єдиним  могутнім  стовпом<br />
підіймались на  неймовірну височину, а там розділялись та  стирчали, мов  гострі<br />
роги; до кожної великої башти приліпились маленькі, з гострими шпилями. Між ними<br />
був улаштований рундук  з підлогою з  полірованого каміння, на якому викарбували<br />
таємничі написи. Звідси, з височини 400 футів, було видно всю рівнину та  далекі<br />
гори Така була оселя Сарумана, Ортханк; ця назва, завдяки дивній грі звуків мала<br />
подвійне значення: ельфійською  мовою  —  «гора-ікло»,  а  роханською  —  «хитра<br />
голова».</p>
<p>
Колись  Ізенгард, неприступна сторожова  фортеця,  був  також зручним житлом для<br />
відважних  лицарів —  хранителів західного  кордону Гондору та мудрих звіздарів.<br />
Саруман поступово все перекроїв на свій  лад. Йому здавалось, що він вдосконалив<br />
місто,  але всі  хитромудрі  витівки,  заради  яких він  покинув  свою  колишню,<br />
справжню  мудрість,  були  підказані  з  Мордору,  хоча  сам  він  про  це й  не<br />
здогадувався.  Врешті-решт  усе,  чим  він  займався,  виявлялося  лише  дитячою<br />
забавкою чи лестощами підлабузника, а Ізенгард ставав  копією страшної твердині,<br />
тюрми,  вогняного  джерела  —  Барад-Дура,  Чорного  Замку, котрий суперників не<br />
терпів,  з лестощів  глузував  і,  сповнений пихи та  незмірної  сили,  спокійно<br />
очікував нагоди, не знаючи, що таке страх.</p>
<p>
Оце й усе, що  знали роханці.  Нічого, окрім чуток  та переказів, не доходило до<br />
них; на пам'яті  нинішнього покоління ніхто з  них не входив до воріт Ізенгарда,<br />
якщо не  лічити Гадючого Язика  чи інших на його зразок,  та й ті пробирались до<br />
Сарумана крадькома і про те, що бачили, не балакали.</p>
<p>
З усіх  супутників Теодена  один Гандальф спокійно проїхав повз вказівну кам'яну<br />
руку, і  відразу ж на  кінчиках [140]  білих  пальців,  де повинні  бути  нігті,<br />
проступили червоні плями, немов від засохлої крові.</p>
<p>
Все навкруги  виглядало,  ніби  після сильної повені; на дорозі розлились широкі<br />
калюжі, вода виповнила ринви, текла блискучими  струмінчиками по бруківці. Туман<br />
трохи  порідшав; було вже  опівдні. Проїхавши десь з  півмилі,  Гандальф зупинив<br />
коня та покивав головою, скликаючи всіх до  себе. Завіса туману піднялась. Загін<br />
стояв перед ворітьми Ізенгарда.</p>
<p>
Ворота, зім'яті, мов аркуш паперу,  лежали на землі, виламані з  петель. Навколо<br />
валялись кам'яні  блоки, потріскані або розколоті. Арка ще стояла, але тунель за<br />
нею обернувся  на відкритий  прохід,  а  по  стінах  зяяли  діри  та розгалужені<br />
тріщини. Башти  лежали безладною купою. Якби Велике Море розгнівалось та вдарило<br />
у ці стіни, воно не спричинило б більшого спустошення.</p>
<p>
Улоговина за колом стін,  залита бурхливою водою, нагадувала казан  з окропом; в<br />
ньому, занурюючись та кружляючи, плавали Лошки, колоди, скрині, барила, всілякий<br />
мотлох;  над новоствореним багнищем  стирчали похилені  колони, розщеплені,  мов<br />
очеретинки. Тільки твердиня Ортханк, непорушна, височіла, як і раніше, в центрі,<br />
і каламутні хвилі безсило покусували її підніжжя.</p>
<p>
Теоден  та його супутники спостерігали цю  жахливу картину, нічого не розуміючи.<br />
Хто  наніс цей  руйнівний  удар?  Ніде не було  ані душі, тільки  над склепінням<br />
розбитих воріт, серед уламків, було ледве видно маленькі фігурки у сірих плащах.<br />
Невідомі  — їх було  двоє —  розташувались  у зручних позах,  перед  ними стояли<br />
пляшки, миски та тарілки; парочка  добряче підживилася  і  тепер відпочивала від<br />
надмірних зусиль. Один, поза  сумнівом,  мирно спав, другий,  спершись спиною на<br />
перекошену  плиту, поклав  ногу  на  ногу,  руки  під голову  та  пускав з  рота<br />
покручені смужки і тонкі кільця легкого голубого диму.</p>
<p>
Посеред загальної руїни таке видовище здавалось  неймовірним. Не встигли роханці<br />
отямитись,  як чоловічок, що пускав  дим з рота, помітив їх серед туману, що вже<br />
танув, і жваво скочив на ноги. З усього судячи, це був цілком  дорослий чоловік,<br />
тільки  десь удвічі нижчий, ніж звичайний. Його голову прикрашала буйна кучерява<br />
чуприна, а сірий плащ був такий самий, як у друзів Гандальфа. [141]</p>
<p>
Чоловічок низько вклонився, притис руки до грудей, а потім, немовби не помічаючи<br />
мага та його товаришів, звернувся до Теодена й Еомера:</p>
<p>
— Ласкаво просимо  до Ізенгарда, шановні  витязі!  Ми  тут  за  брамників  —  я,<br />
Меріадок,  син  Щеріадока,  до  ваших  послуг,  а  мій  товариш  — Перегрій, син<br />
Паладіна,  з роду Туків — його, на жаль, подолала втома! — тут чоловічок  рішуче<br />
стусонув сплячого і знов уклонився. — Обидва ми з далекої країни. Вельмишановний<br />
Саруман  вдома, але  не приймає: він зараз має важливу бесіду  з якимось Гадючим<br />
Язиком. Інакше він неодмінно вийшов би зустрічати таких шляхетних гостей.</p>
<p>
— Ба, он воно як! — засміявся Гандальф. — Отже, це  Саруман доручив вам стерегти<br />
ворота у час, вільний від споживання їжі?</p>
<p>
— Ні, високошановний пане, — поважно відповів Меррі. — Ця дрібниця не привернула<br />
його  високої уваги.  Він дуже зайнятий… Нас поставив Древес, він тепер  головує<br />
над  Ізенгардом. Він звелів  зустріти правителя Рохану та привітати його, вживши<br />
належні вирази. Що я саме й зробив, у міру моїх слабких сил.</p>
<p>
Гімлі вже не міг більше стримуватись:</p>
<p>
— А  нас ти привітати не збираєшся?  Для Леголаса  та для мене  навіть слівця не<br />
знайдеш? О пройдисвіти, волоцюги,  лиходії хутроногі! Гарненько влаштувались! Ми<br />
двісті ліг нишпоримо бездоріжжям, степами та  хащами,  б'ємося, життям ризикуємо<br />
заради  них,  а  вони?  Лежать  черевцем  догори,  бенкетують  та  ще  люлечками<br />
попихкують! А щоб же тебе муха брикнула! Люльки!  Звідки тютюнець, шахраю? Молот<br />
і ковадло! Ще хвилинка, їй-бо, я б луснув від злості… чи від щастя, не знаю…</p>
<p>
</p>
<p>
</p>
<p>
</p>
<p>
<br />
— Гімлі випередив  мої  слова, —  сміючись, сказав Леголас. — Тільки мене більше<br />
цікавить, звідки вино!</p>
<p>
— Не  знаю,  як  чогось  іншого,  а  кмітливості  ви  не  надбали, — сказав Пін,<br />
напіврозплющивши одне  око. —  Знаходите нас  на  полі перемоги, — він розплющив<br />
друге око, сів  та потягся, — серед військової здобичі, та  ще питаєте, звідки в<br />
нас ці крихти цілком заслужених благ!</p>
<p>
— Цілком заслужених? — пирхнув Гімлі. — Оце так я вам зразу й повірив!</p>
<p>
Вершники сміялись, слухаючи цей обмін люб'язними промовами. [142]</p>
<p>
— Відразу видно, що зустрілись добрі  друзі, - зауважив  Теоден. — Отже, це й  є<br />
твої загублені малюки,  Гандальфе? Щодня  нові дива!  Якщо  я не  помиляюсь,  ми<br />
бачимо напівросликів, чи, по-нашому, гобітанців?</p>
<p>
— Гобітів, правителю, якщо буде ваша ласка, — поправив Пін.</p>
<p>
— Гобіти? — повторив Теоден. — Звучить незвично, але схоже. Гобіти! Все, що мені<br />
доводилось про вас чути — це ніщо порівняно з дійсністю!</p>
<p>
Меррі вклонився. Пін теж підвівся та відповів з низьким уклоном:</p>
<p>
— Дякую за добре ставлення, правителю.  Але уяви  собі:  скільки різних країн ми<br />
пройшли, але ніде навіть не чули про гобітів, ви перші!</p>
<p>
— Наш  народ  колись  жив  на  півночі, - сказав  Теоден, —  але,  на жаль, наші<br />
відомості дуже  неповні. Кажуть  лише, що  десь  далеко,  за горами та  долинами<br />
живуть на-піврослики,  що риють нори у  піщаних схилах; про  які-небудь славетні<br />
подвиги  цього племені нічого  не  кажуть,  вони, здається,  не люблять  зайвого<br />
клопоту та  ховаються  від  людей, миттю зникають  і  змінюють  голос на  зразок<br />
пташиного. Зате тепер я знаю  більше за всіх! Наприклад, ніхто не знав досі,  що<br />
ви вмієте пускати дим.</p>
<p>
— Ну, це простий фокус, — відповів Меррі. — Ми цьому вже давно навчились. Першим<br />
виростив  справжнє зілля для люльок у своєму городі Тобольд Люлькас з Довгонора,<br />
що  в  Південній  Чверті,  1070 року нашого  літочислення.  Як саме  старий Тобі<br />
видобув це зілля, ми…</p>
<p>
— Правителю, обережно! —  попередив Гандальф. — Цим гобітам тільки дай — вони як<br />
заходяться  згадувати  знамениті   бенкети  та  інші  історичні  події,  то   не<br />
заспокояться,  поки  не  переберуть всіх родичів  до  дев'ятого  коліна включно.<br />
Відкладемо  з твого дозволу  тютюнову  історію батьків  та дідів до  спокійнішої<br />
години. Краще скажи, Меррі, де Древес?</p>
<p>
— Пішов на північний бік  попити чистої  водиці. Енти майже всі теж там, з  ним,<br />
але вони ще повернуться, щоб скінчити тут свою справу.</p>
<p>
Меррі  показав на вируюче озеро. Здалека долинув гуркіт  та  тріск, немов  хтось<br />
розірвав цупке полотно, і дзвінкі, радісні вигуки. [143]</p>
<p>
— Отже, Ортханк ніхто не охороняє? — спитав Ган-дальф.</p>
<p>
— По-перше, досить вже й водяної перешкоди, — відповів Меррі, - а  по-друге, там<br />
Брегалад і ще дехто. Придивіться! Бачите, які стовпи вкопав  Саруман, а які самі<br />
по собі стоять?</p>
<p>
— Так, там, під вежею, стоїть ент з довгим волоссям, — сказав Леголас. — Опустив<br />
руки та й завмер, мов стовп.</p>
<p>
— Древес нічого не  велів мені сказати? —  спитав Гандальф. — Чи  його доручення<br />
вилетіли з ваших голів, щойно ви побачили повні миски?</p>
<p>
— Велів, —  анітрохи не  зніяковів Меррі. —  Я  саме збирався сказати, але  ж ви<br />
позасипали мене запитаннями… Наказано передати: якщо правитель Рохану і Гандальф<br />
будуть ласкаві під'їхати до північної стіни, Древес  буде радий їх побачити.  Я,<br />
зі свого  боку, можу додати,  що там же  приготовлений обід з найкращих ласощів,<br />
які власноручно відібрав я, ваш покірний слуга!</p>
<p>
І Меррі знову поважно вклонився. Гандальф погрозив йому кулаком:</p>
<p>
— З цього і треба було починати! Поїхали, Теодене!  Нам треба ще обминути озеро,<br />
але це не дуже далеко. Древес розповість тобі багато цікавих речей, адже він і є<br />
Фангорн, найстаріший та наймудріший з ентів.</p>
<p>
— Поїхали, — кивнув головою  Теоден. —  До побачення, славетні  гобіти!  Я охоче<br />
запросив би вас на гостини до мого  дому. Там би ми  посідали у затишку, і ви  б<br />
розповіли  мені все,  що завгодно, про  ваших  предків, починаючи  хоча  б і  зі<br />
створення світу, про старого Тобольда та його зілля… А поки що — до побачення!</p>
<p>
Гобіти разом вклонились.</p>
<p>
— Ось,  значить,  який  він,  ярл Рохану, —  шепнув Пін. —  Симпатичний  старий.<br />
Чемний…</p>
<p>
</p>
<p>
<br />
Розділ 9 ЩО МОЖНА ЗЛОВИТИ В КАЛАМУТНІЙ ВОДІ</p>
<p>
<br />
Арагорн,  Гімлі  і Леголас не  поїхали  з Гандальфом.  Гобіти спустились до них,<br />
коней відпустили пастись та всілись усі разом на руїнах. [144]</p>
<p>
— Здається,  наше  полювання  скінчилось, —  сказав  Арагорн,  придивляючись  до<br />
гобітів. — Навіть не віриться. І куди нас доля закинула!</p>
<p>
— Саме  час нам, скромним мисливцям,  розгадати  нарешті свої скромні загадки, —<br />
запропонував Леголас. — Поки значні особи зайняті значними справами…</p>
<p>
- І ми хотіли б  вас послухати, — попросив  Меррі. — Древес дещо розповів, але в<br />
нього відомості не повні.</p>
<p>
— Давайте  по порядку, — заперечив  Леголас. — Ми вас шукали, а не навпаки, ми й<br />
питати будемо перші.</p>
<p>
- І  першими  трохи поїмо, — додав  Гімлі. —  В мене голова  аж  тріщить,  та  й<br />
полудень давно минув. Я багато чого  пробачу цим  шибеникам, якщо  вони наділять<br />
нас хоч чимось зі своїх трофеїв!</p>
<p>
— Дамо,  дамо тобі  і  поїсти, й  попити! — пообіцяв Пін. — Як  тобі зручніше  —<br />
подавати сюди чи пообідаємо  у  кордегардії? Бо ми обідали під відкритим  небом,<br />
щоб, не змикаючи очей…</p>
<p>
— Наскільки я встиг  зауважити, принаймні  одне око ви змикали, — перервав  його<br />
Гімлі. — Ноги моєї не буде у орчій конурі, а орчих запасів і до вуст не візьму!</p>
<p>
— А тебе ніхто й  не примушує, - сказав Меррі. — Можеш повірити, нам орки теж до<br />
смерті набридли. Але Саруман не зовсім з глузду з'їхав, оркам ворота стерегти не<br />
доручав. Тут  стояли  люди, вони мали особливі  пільги,  і  харчі  їм  постачали<br />
відбірні.</p>
<p>
- І тютюнець? — спитав Гімлі.</p>
<p>
— Тютюнець — це вже окрема історія, — ухильно відповів Меррі. — По обіді про все<br />
дізнаєшся.</p>
<p>
Гобіти провели дорогих гостей під арку, потім у двері наліво, далі по східцях до<br />
просторої  кордегардії; там  стояв довгий стіл,  у високому каміні горіли уламки<br />
деревини. Раніше у  приміщенні було, мабуть, тьмаво, бо єдине  вікно виходило до<br />
підворіття — але тепер крізь пролом проходило доволі світла.</p>
<p>
— Хмизу в  нас  бракує, -  вибачився Пін, — бо дрова,  скільки ми не шукали, всі<br />
вогкі. Але тяга відмінна — видно, камін ще  цілий.  Відтак  я  вам зараз  грінок<br />
підсмажу, бо хліб тут зовсім черствий.</p>
<p>
Вони посадили друзів за стіл, а самі щезли у  коморі та повернулись  навантажені<br />
посудом, пляшками й різноманітними наїдками. [145]</p>
<p>
— Не відвертай носа, друже мій Гімлі, - сказав Меррі, виваливши  на стіл все, що<br />
приніс. —  Це не корм  для  орків, а  їжа, яка  личить  людині, як  висловився б<br />
шановний  Древес. Що будеш  пити  —  вино, пиво? Маємо пречудове  барильце!  Ось<br />
першокласна шинка,  ось  грудинка  —  можемо  підсмажити  пару  скибок.  Правда,<br />
зеленини  ніякої нема — постачання  кепське,  останнім часом привозу не  було. І<br />
солодкого нічого, крім хліба з медом. Згодиться?</p>
<p>
— Ще й як! Вважай, що ми розрахувалися!</p>
<p>
Гобіти  пригощали та пригощались самі, немов і не обідали. «У доброму товаристві<br />
гріх не попоїсти», — казали вони.</p>
<p>
— Які дбайливі! — сміявся Леголас. —  А якби ми нині не з'явились, ви з чемності<br />
складали б товариство один одному?</p>
<p>
— Прошу не прискіпуватись! — образився Пін. — В полоні нас, можна сказати, майже<br />
не  годували, та й  раніше  —  хіба то харчування! І не пам'ятаю,  коли  ми  всі<br />
востаннє їли досхочу!</p>
<p>
— Однак  піст вам не зашкодив, — зауважив  Арагорн. — Ви, братці, так би мовити,<br />
розквітли.</p>
<p>
— Вірно, — підтвердив  Гімлі, дивлячись  на  друзів  поверх  келиха  з  вином. —<br />
Волосся  густе  стало, завилося,  я б  сказав навіть,  що ви  підросли,  якщо це<br />
можливо у гобітів вашого віку. Древес, видно, вас голодом не заморив!</p>
<p>
— Що  ні, то  ні, - визнав Меррі,  - але енти тільки  п'ють, а чи водою наїсися?<br />
Звісно, трунки Древеса корисні, але нам важко без чогось істотнішого.</p>
<p>
— А,  то ви пили воду  ентів! —  вигукнув  Леголас. — Тоді не  варто  дивуватися<br />
вашому розквіту. В старих піснях воді Фангорну надають чудодійні властивості.</p>
<p>
— Багато  чого  надають Фангорнові,  - сказав  Арагорн, —  а  я  туди  так  і не<br />
навідався. Хотілося б почути про нього та про ентів теж.</p>
<p>
— Енти? О, енти — це таке! Ну, по-перше,  вони дуже різні. Всілякого розміру… та<br />
все таке. І потім їхні очі… Дивні такі очі, розумієте…</p>
<p>
Пін безпорадно змахнув  руками  — опис не складався, але  швидко  здогадався, що<br />
сказати:</p>
<p>
— Та  взагалі,  ви ж  їх  бачили здаля!  У всякому разі,  вони  вас  помітили  й<br />
сповістили, що ви  прямуєте сюди,  а  коли  познайомитесь  ближче,  то все  самі<br />
зрозумієте. [146]</p>
<p>
— Це нечесно! — обурився Гімлі. — Хто ж починає історію з середини!</p>
<p>
— Куди поспішати? — заспокоїв  його Меррі. — Спершу давайте, якщо  вже всі ситі,<br />
напхаємо люльки та покуримо! Хай нам хоч на часинку примариться, ніби ми знову в<br />
Бригорі чи в Рівенделлі…</p>
<p>
І він витяг з кишені добряче наповнений шкіряний кисетик.</p>
<p>
— У  нас цього  добра  хоч греблю гати, — похвастався  він. — Якщо  забажаєте  —<br />
можете набрати на дорогу,  скільки душі завгодно. Уявляєте, сьогодні вранці ми з<br />
Піном  заради розваги  вивуджували з води що трапиться і бачимо — гойдаються два<br />
барильця. Відкрили, а там — тютюн, вищого ґатунку й зовсім сухий!</p>
<p>
Гімлі взяв дрібку, розтер між пальців, понюхав:</p>
<p>
— Дуже запашний!</p>
<p>
— Ще б пак! Це ж  наша  продукція, з  Довгонора, на  барильцях  було тавро фірми<br />
Люлькасів. А ось як вони сюди потрапили  — хто здогадається? Я й  не чув, щоб ми<br />
торгували з Саруманом… Ну, чи згодиться?</p>
<p>
— Згодилось би, якби ми мали люльки, — зітхнув Гімлі. — Бо я свою загубив десь у<br />
Морії,  а може,  й  раніше. Вже й забув,  який той  тютюн на смак. Ви  часом  не<br />
виловили з мутної водиці пару люльок?</p>
<p>
— На жаль, ні! — розвів  руками Меррі. — Всюди пошаруділи —  нема. Може, Саруман<br />
такі розкоші одному собі дозволяв? Не  стукати ж у двері Ортханка, мовляв, чи не<br />
позичите люлечку? Нічого, обійдемось, покуримо, як брати, по черзі…</p>
<p>
— Постривай! — перехопив Пін, сунув руку за пазуху та витяг мішечок, що висів на<br />
шнурці. — В мене тут зберігаються деякі скарби, ліпші, ніж  зловорожий Перстень.<br />
Ось, тримай: моя стара  дерев'яна люлька.  Ось ще:  люлька  запасна.  Я їх через<br />
півсвіту  ніс, сам не знаю нащо — адже  куриво  давно все  витратив!  Аж  ось  і<br />
знадобилися…</p>
<p>
І він подав Гімлі добре обкурену люльку з широкою пласкою голівкою.</p>
<p>
— О найвеликодушніший з гобітів! — вигукнув Гімлі. — Я твій боржник!</p>
<p>
— Чудово, — посміхнувся  Леголас. —  А тепер  давайте вийдемо на свіже  повітря.<br />
Подивимось, звідки вітер віє. [147]</p>
<p>
Вони  вийшли й посідали  поблизу від зруйнованих воріт.  Звідти добре було видно<br />
всю долину — туман здійнявся високо і помалу танув.</p>
<p>
— Нечасто я втомлювався як оце сьогодні, - сказав Арагорн, розпалюючи люльку.</p>
<p>
Він розправив плащ, ліг, витягнувши ноги, і заходився пускати з люльки покручені<br />
кільця диму.</p>
<p>
— Як гарно, — засміявся Пін. — Знову бачу нашого Блукача!</p>
<p>
— А він нікуди й не дівся. Я і той, і другий, і Дунадан, і Блукач…</p>
<p>
Довго нікому не хотілося порушити приємну тишу. Диміли люльки, сонце гріло землю<br />
скісним промінням крізь високі білі хмаринки. Леголас, лежачи  горілиць, дивився<br />
на сонце, не примружуючи очей, та тихесенько наспівував. Потім рішуче сів:</p>
<p>
— Ну, друзі та приятелі, туман розсіявся! Небо чисте, хоча ви й коптите його так<br />
ревно. Хто почне?</p>
<p>
— Я опинився у темряві,  серед  скопища орків… — почав  Пін. — Стривайте, а який<br />
нині день?</p>
<p>
— За гобітанським календарем п'яте березня, — відповів Арагорн.</p>
<p>
Пін порахував по пальцях та здивувався:</p>
<p>
— Всього  дев'ять днів! В  Гобітанії  всі  місяці  мають  по  30 днів  (примітка<br />
автора). [148] А мені здавалось, що рік минув…  Все було, знаєте, як у жахливому<br />
сні, тільки  наяву. Якщо я щось важливе забуду, Меррі додасть. Усякі подробиці —<br />
голод, брудні лапи та інше — я краще відкину, не хочеться згадувати…</p>
<p>
І Пін виклав усе по порядку: останній бій Боромира, біг через степ, знайомство з<br />
Фангорном. Слухачі могли впевнитись, що їхні здогади були вірні.</p>
<p>
— До  речі,  час повернути вам  дещо загублене, — сказав Арагорн і  вийняв  з-за<br />
пояса два кинджали у піхвах.</p>
<p>
— Оце так подарунок! — скрикнув Меррі. — Невже  це наші ножички? Я  своїм  устиг<br />
подряпати пару орків, але Углук зброю  в нас одібрав. Я думав, він нас заріже, а<br />
він тільки обидва кинджали відкинув, ніби вони йому лапи підпалили.</p>
<p>
— А ось і твоя застібка, Піне. Я постарався зберегти її, адже це цінна річ…</p>
<p>
— Я  розлучився  з  нею  мимохіть, серце мені щеміло, — пробурмотів Пін. —  Мені<br />
нічого іншого не залишилось…</p>
<p>
-  І правильно, —  кивнув Арагорн;  — Хто  не вміє в разі  потреби віддати  свій<br />
скарб, той найжалюгідніший раб на світі…</p>
<p>
— Добре ви це вигадали, коли  мотузки розрізали, —  схвалив  Гімлі. — Зрозуміло,<br />
вам допоміг випадок, але ви вхопили його, так би мовити, обома руками!</p>
<p>
— А як  ми ламали голови! — сказав Леголас. — Я вже розмірковував, чи не крильця<br />
вам виросли…</p>
<p>
— Гей,  якби  так!  Але я  ще не розповів про Горшнака… Піна тіпнуло, він махнув<br />
рукою та відвернувся. Остання, найстрашніша частина оповідання дісталась Меррі.</p>
<p>
— Не подобаються мені ці орки  з Барад-Дура,  чи Лугбурця, як вони його звуть, —<br />
сказав Арагорн. — Чорний Володар  та його  служники занадто багато знають. Після<br />
чвари з Углуком Горшнак напевне відіслав повідомлення, і Криваве  Око звернулось<br />
до Ізенгарда… Зате Саруман піймався у власну пастку!</p>
<p>
— Авжеж, сподіватися на виграш він не має жодних підстав, — згодився Меррі.</p>
<p>
— Старий  негідник  показався  нам у  лісі,  - пригадав  Гімлі. —  Ми  точно  не<br />
зрозуміли, але Гандальф на це натякав…</p>
<p>
— А коли це було?</p>
<p>
— П'ять ночей тому, — уточнив Арагорн.</p>
<p>
— Ага, тоді, значить, про ці дні ви нічого не знаєте. Гаразд,  слухайте далі. Ми<br />
зустріли Древеса  та заночували у нього в Джерельному Покої,  а вранці відвідали<br />
Віче ентів — оце так  видовище, скажу я вам! Вони закінчили тільки на другу добу<br />
опівдні! І відразу ж вирушили — в лісі  буря піднялась!  Вони йшли,  плескали  у<br />
долоні та співали…</p>
<p>
— Якби Саруман їх почув — утік би  світ за очі, - додав Пін. — «Хай барабан, мов<br />
грім гуде! Вперед, мов доля ми ідем!» Я, щиро кажучи, не дуже прислуховував-ся —<br />
хто б подумав, що це не просто похідний марш…</p>
<p>
— Відверто кажучи, нам  було дуже неспокійно, — підхопив Меррі. — Спускаємось ми<br />
до долини Нан-Курунір, а за нами — цілий ліс! Ми стали допитуватись у Древеса, і<br />
він якось неохоче пояснив:  це  уорни, така їхня «скорочена»  назва, або колишні<br />
енти, вже зовсім здерев'янілі, навіть  з вигляду  — вони стоять нерухомо, мовчки<br />
наглядають  [149]  за деревами. Здається, у нетрях лісу  їх багато,  цілі сотні.<br />
Силу вони мають величезну,  вміють напускати туман, а якщо розгніваються, можуть<br />
рухатись дуже швидко та безшумно.  Сидиш  собі,  милуєшся  зірочками, аж гульк —<br />
навколо вже непролазна хаща! Голос в них ще не пропав, енти вміють домовлятись з<br />
ними, але вони здичавіли, втратили  розсудливість і стали небезпечними. Справжні<br />
енти їх стримують, бо інакше…</p>
<p>
Гаразд, спустились ми з ентами, а за нами й уорни пошелестіли. Шурхіт здійнявся,<br />
мов при першому пориві грози! Місяць сховався,  і ніхто не  помітив, як у Долині<br />
Чародія  сам собою виріс страшний ліс. Ворог  не подавав ознак життя, тільки під<br />
самим дахом Ортханка світилось одне-єдине віконце.</p>
<p>
Древес  узяв  кількох молодиків, що ще не втратили  гнучкості, і причаївся  біля<br />
воріт. Ми з Піном теж там були — сиділи у Древеса на плечі.  Старий  був  сильно<br />
роздратований, але обачності не втратив, і молодші його  послухались, — защухли,<br />
немов  статуї. Раптом  в  Ізенгарді  піднялася  веремія,  загрюкало,  застукало,<br />
заревли сурми.  Ми було  подумали,  що нас викрито і  зараз  почнеться  сутичка.<br />
Нічого подібного: це армія Сарумана виступала  у похід.  Я в тутешніх справах не<br />
дуже  обізнаний,  але  неважко  було збагнути  — Саруман  поспішав  покінчити  з<br />
роханцями.  Він  підняв  усіх,  зняв  навіть  частину  охорони  Ізенгарда.  Орки<br />
марширували ряд у ряд, за  ними  верхівці  на  здоровезних вовках. Люди  йшли зі<br />
смолоскипами, і я зміг до них придивитися — звичайні  люди, похмурі, але взагалі<br />
не  страшні.  А  ось гобліни —  це жах!  На зріст  як  люди, пики  косоокі, зуби<br />
стирчать…  Може,  пам'ятаєте,  у  Бригорі  ми бачили прибульців з півдня,  таких<br />
гидких? Так ось, ці гобліни до них трохи подібні.</p>
<p>
— У Хельмовім  Яру  таких  напіворків  було повно, — сказав  Арагорн. —  І я теж<br />
згадував  Бригору.  Тепер  можна  не сумніватись:  той прибулець у  трактирі був<br />
шпигуном Сарумана, а може, також і Чорних Вершників. У цих мерзотників ніколи не<br />
вгадаєш, хто з ким в союзі та хто кого обдурює…</p>
<p>
— Всього війська було не менше ніж  десять тисяч, — вів далі Меррі. — Одні пішли<br />
до Броду, а другі — на схід. За милю звідси річка тече у високих берегах і там є<br />
міст. Вони проходили по ньому, хрипко співаючи, волали, реготали. [150]</p>
<p>
Кінець Рохану, подумав я. А Древес шепнув мені: «Горе Ізенгарду, його камінню та<br />
скелям!».</p>
<p>
Я в  темряві  бачити не  вмію, але  судячи  з шуму,  коли ворота  замкнулись  за<br />
останнім  солдатом, уорни  знялись та одразу потягли  на південь — за орками. До<br />
ранку вони вже зовсім зникли з очей.</p>
<p>
Коли гомін  Саруманового війська затих в далечині, ми  пішли на  приступ. Древес<br />
опустив нас  з Піном  на  землю та  почав гупати  у ворота  кулаком,  викликаючи<br />
Сарумана. Замість відповіді посипались стріли й каменюки. Але ентам це все одно,<br />
ніби комарик вкусив. Навіть якщо ента геть-чисто утикати стрілами, мов кравецьку<br />
подушечку для  шпильок, він і тоді себе пораненим не вважає. По-перше, ентам  не<br />
страшні ніякі  отрути, а по-друге, в них шкіра тверда, твердіша, ніж кора дерев.<br />
Не всякою  сокирою  її й порубаєш. Взагалі  сокир вони не полюбляють.  Але проти<br />
одного ента треба виходити  зразу  дюжині  бійців  з  сокирами, бо хто один  раз<br />
рубоне, другий  раз не  повторить  — енти гнуть  в кулаці  гартовану сталь,  мов<br />
бляшанку… Коли у Древеса влучило зо два десятки стріл, старий так розпалився, що<br />
його  можна було б навіть назвати квапливим, як він любить  казати. Він покликав<br />
молодих  ентів,  і  як заходилися  вони  ламати  ворота!  Пальцями  рук  та  ніг<br />
впиваються  у каміння та  кришать, немов  хлібну скоринку! Коріння рослин теж на<br />
таке здатне, тільки на  це витрачаються віки, а  енти впоралися хвилин за п'ять.<br />
Вони кришили, драли, тягли, трясли,  товкли… Слово честі, за п'ять хвилин ворота<br />
повалились,  мов  картонні! А Саруман чи то не розумів, що діється, чи то просто<br />
злякався: побоявся вийти без своїх найманців та машин. Він Гандальфу і в слід не<br />
ступає! Я вважаю, вся слава його пішла лише тому, що він оселився в Ізенгарді…</p>
<p>
— Ні, - заперечив Арагорн, — колись він був гідним слави. Знання його  глибокі й<br />
широкі, мисль швидка,  руки на подив умілі. А ще  він умів  оволодівати  думками<br />
людей. Мудрих переконував, простаків лякав. Це вміння в  нього ніхто не відніме.<br />
Мало хто й зараз встоїть проти  нього віч-на-віч. Гандальф, Елронд, Галадріель —<br />
ці б йому не піддались, а ось інші…</p>
<p>
— Щодо ентів я не хвилююсь, — сказав Пін. — Колись, наскільки мені відомо,  вони<br />
дали обдурити себе, але вдруге такого не дозволять. Саруман їх недооцінив і дуже<br />
[151] прорахувався. Коли вони вгризлися у стіни, виправляти помилку було  пізно.<br />
Щури, які  ще залишилися,  так  би мовити,  на борту,  почали  тікати через  всі<br />
пробиті діри.  Людей енти відпускали, спершу  розпитавши кожного  докладно —  їх<br />
було лише дві-три дюжини.  Орків не милували. А якщо хто проривався, — потрапляв<br />
до уорнів — ті з них, що не пішли на південь, щільно оточили Ізенгард.</p>
<p>
Весь  цей  час  Саруман  сидів  десь  над  ворітьми  —  мабуть,  проводжав  свою<br />
непереможну армію, та  й не встиг повернутися.  Коли  під ударами ентів південна<br />
стіна повалилась  і рештки варти  втекли, чародій теж вирішив п'ятами  накивати.<br />
Він  побіг,   тримаючись  найтемніших  закутків,  але  ніч  розпогодилась,  небо<br />
визоріло, а для ентів досить і такого освітлення. І  Брегалад — це наш знайомий,<br />
інакше  його  звуть Поспішай, як закричить:  «Тримайте вбивцю  лісів! Тримайте!»<br />
Брегалад має ніжне серце, він не може вибачити Саруманові загибель своїх горобин<br />
і перший метнувся ловити чародія;  а  бігає  він,  коли розпечений  гнівом, дуже<br />
швидко. Квола фігурка то  виринала,  то пропадала в тіні придорожніх стовпів; ще<br />
хвилина, і  Брегалад наздогнав би  чародія і розчавив, мов комашку,  але Саруман<br />
вже  скочив  на ґанок Ортханка і  грюкнув дверима. В місті вже зібралось  багато<br />
ентів; одні бігли за Брегаладом, інші увірвалися з півночі, зі сходу. Тепер вони<br />
бушували в улоговині,  руйнуючи все, що під  руку трапить. Раптом з-під землі як<br />
рвоне — ніби вогнем плюнуло через всі щілини. Відразу все затягло ядучим димом —<br />
це Саруман, сидячи в Ортханку, пустив у хід якісь свої пекельні пристрої. Багато<br />
ентів отримало тяжкі опіки, а один, Берест, високий такий, гарний, попав прямо у<br />
вогонь і згорів, мов трісочка…</p>
<p>
Ось  тоді  енти  розлютились  насправді.  Раніш  вони,  так  би  мовити,  тільки<br />
розминалися!  Усе закипіло.  Вони  кричали,  рикали,  сурмили  так,  що  каміння<br />
тріскалось. Ми з Піном лягли на землю, затисли вуха, голови плащами обгорнули. А<br />
енти металися, мов  смерчі, дробили у  щебінь  колони, закидали люки,  важелезні<br />
плити  летіли, як  сухе  листя.  Жахливий ураган  уразив Ортханк. Залізні балки,<br />
покручені вузлами,  злітали аж ген до  верху  башти, скалки пробивали вікна. Але<br />
сама вежа залишалась цілісінька — може, її зберігало якесь чародійство, прадавнє<br />
та сильніше  за Саруманове; енти,  хоч як  старались, навіть краєчка не відбили,<br />
тільки  самі покалічились.  [152] На  щастя,  здоровий глузд  не зрадив старого,<br />
Древеса.  Полум'я  його  не  зачепило.  Боячись,  що  енти у войовничому  запалі<br />
згублять себе,  а  Саруман скористається  нагодою та  втече, він пробився  крізь<br />
натовп буйних родичів до ґанку Ортханка та крикнув громовим голосом, аж перекрив<br />
загальний галас.  Всі зразу  принишкли,  настала  тиша. І тоді  зверху  пролунав<br />
єхидний, деренчливий регіт. Це  дивно подіяло на ентів: щойно кипіли, а тут враз<br />
остигли. Древес зібрав їх та довго щось утлумачував їхньою мовою. Потім всі тихо<br />
розійшлися  у  різні боки,  тільки вартових  зоставили.  Цілий  день  вони  щось<br />
поробляли на північ від міста, про нас ніхто й не згадав. День минув, а нам було<br />
нудно. Ми трохи погуляли по улоговині, подалі від вежі, багато часу витратили на<br />
пошуки харчів. На півночі безперестанку щось гримало, а ми все думали, де ви, що<br />
з вами… Після полудня вийшли ми за стіни. Уор-ни, мов два острови, чорніли  біля<br />
виходу з  долини та  під північною стіною.  Ми побоялися підійти ближче — там, у<br />
хащі, лунав  лемент, когось тягли,  щось рвалося. Енти  з уорнами копали глибокі<br />
ями, канави, нагромаджували  греблі.  Коротше кажучи, вони  вирішили  поєднати в<br />
єдинім  річищі води Ізени та всіх навколишніх струмків і річок. Подивились ми та<br />
й повернулись до міста. Надвечір нас знайшов Древес. Він муркотів щось до себе і<br />
був  безперечно  задоволений  тим,  як  складалися події.  Я  спитав, чи  він не<br />
втомився від всієї тієї метушні.</p>
<p>
— Анітрохи, —  каже. — Тільки дещо запорошився. Непогано б зараз хильнути водиці<br />
з нашої Ентули. Ясна річ, попрацювали ми добряче. Не доводилось нам досі дробити<br />
стільки каміння, перелопачувати стільки землі,  як сьогодні. Зате вже  майже все<br />
готове. Раджу вам вночі  триматись подалі  від воріт та до підворіття  не лізти.<br />
Вода  обов'язково докотиться сюди, і вода  огидна, принаймні  спочатку, доки  не<br />
змиє весь тутешній бруд. Тоді Ізена знов стане чистою.</p>
<p>
Промовляє  це,  а сам, між іншим,  невпинно довбе стіну.  Ми  послухалися доброї<br />
поради та стали шукати  собі безпечну місцинку. Тут по дорозі раптом застукотіли<br />
копита. Ми з Меррі прилягли за каменем, Древес відступив у затінок, а до східних<br />
воріт вже наближався  чудовий, гарний кінь,  весь немов срібний. Вже  споночіло,<br />
але ми змогли добре розгледіти вершника:  він сам ніби світився. Я скочив, [153]<br />
хотів покликати його, але  голос  пропав,  і  добре,  що пропав,  бо вершник вже<br />
притримав коня та  подивився на мене так, що і в сутінках не помилишся. Я тільки<br />
й  зміг вимовити:  «Гандальф!», та й  то  пошепки. І знаєте, як  він відізвався?<br />
Гадаєте: «Добрий вечір, Піне, яка приємна  несподіванка!»? Нічого  такого! «Гей,<br />
Туче,  ледащо, чого розлігся?  Куди,  хай тобі  грець,  подівся Древес  на цьому<br />
смітнику? Він мені терміново потрібен!»</p>
<p>
Древес впізнав його голос і вийшов з  тіні.  Дивна це була  зустріч: обидва вони<br />
зовсім не здивувались. Мені здалося,  що Гандальф розраховував зустріти Древеса,<br />
та й той, видно, навмисне вийшов до воріт його дожидатись. Хоча він від нас знав<br />
усе, що в  Морії  відбулося!  І  тоді я  пригадав:  коли  ми  Древесу  про  себе<br />
розповідали, він  якось дивно дивився. Я  вважаю, вони з Гандальфом бачились  чи<br />
якось підтримували зв'язок, просто Древес не хотів нам  це  відкрити. Він  же не<br />
любить  поспіху.  Та  й  взагалі ніхто,  навіть  ельфи,  не  обговорюють  справи<br />
Гандальфа за його відсутності…</p>
<p>
— Хм-хм! —  промовив  Древес. —  Радий  тебе  бачити,  Гандальфе. — 3  водою  та<br />
валунами, з камінням та корінням я й сам упораюсь, а ось Чародій…</p>
<p>
— Мені потрібна твоя допомога, — сказав Гандальф. — Ти багато встиг зробити, але<br />
ще більше залишилось. Треба дати ладу десяти тисячам орків.</p>
<p>
Мабуть, Древесу не до душі припала така настирливість — Гандальф не хотів чекати<br />
ані зайвої хвилини і, відізвавши його  убік, почав щось швидко пояснювати, — але<br />
слухав  уважно.  Минула чверть  години,  не більше.  Гандальф заспокоївся, майже<br />
звеселів, і тільки тоді, нарешті, показав, що радий нас бачити.</p>
<p>
— Де ти був, Гандальфе? — спитав я. — Чи бачив наших?</p>
<p>
— Де б я  не був,  мене там  вже нема, — відповів він  на  свій  звичний  лад. —<br />
«Наших»  бачив. Але базікати зараз нема коли. Мені час їхати. Може,  на світанку<br />
все  переміниться, тоді поговоримо  як слід. Будьте обачні, тримайтесь якнайдалі<br />
від Ортханка. Щасти вам!</p>
<p>
Попрощавшись з Гандальфом, Древес надовго  поринув  у роздуми. Видно,  за чверть<br />
години він встиг довідатись багато чого і не міг одразу засвоїти. Потім поглянув<br />
на нас:</p>
<p>
— Хм-хм! А ви, виявляється, не такі вже квапливі, як я вважав! Ви розказали мені<br />
дещо  менше,  ніж могли, хоча [154] й не більше, ніж можна було.  Хм-хм! Оце так<br />
новини, нічого сказати… Однак час ставати до діла, до діла!</p>
<p>
Він переказав нам новини, зовсім не втішні. Ми навіть забули  про Фродо, Сема та<br />
бідолашного  Боромира. Назрівала  чи вже  точилася велика битва,  і хто знав, чи<br />
вийдете ви з неї живими…</p>
<p>
— Уорни  допоможуть, — кинув Древес, коли ішов геть, і більше ми  його не бачили<br />
до сьогоднішнього ранку.</p>
<p>
Ніч була темна. Ми  лягли на купі щебеню  під  покровом  суцільної імли.  В імлі<br />
снували  якісь  тіні, повітря було парке та важке, навкруги шелестіло, скрипіло,<br />
шурхотіло. Мабуть, це нові легіони уорнів йшли на допомогу рохан-цям. Пізніше на<br />
півдні грюкнув  грім, блищали блискавки,  обриси далеких гір проступали  та знов<br />
танули у пітьмі. З долини за Ізенгардом теж лунав гуркіт, але інший. Все навколо<br />
нас ходором ходило.</p>
<p>
Опівночі енти зламали перемички,  і  вся вода  полинула через пролом у північній<br />
стіні. Уорни розійшлись, гуркіт вщух. Місяць спокійно відходив за західні гори.</p>
<p>
Чорні струмені  та калюжі розпливались по всій улоговині, поступово зливаючись в<br />
одне величезне водяне  дзеркало. Там,  де вода заливала відкриті люки та ходи до<br />
майстерень, з сичанням здіймались стовпи пари, вогню, клубочився дим. Ортханк до<br />
половини занурився  у хмари.  А вода все  підіймалась,  поки улоговина  не стала<br />
справжнім бурхливо киплячим казаном.</p>
<p>
— Ми  бачили це по  дорозі  до Нан-Куруніра, — сказав Арагорн. —  І  вважали  це<br />
витівкою Сарумана.</p>
<p>
— Чого нема, того нема! — змахнув рукою Пін. — Йому тоді було вже не до витівок.<br />
Сидів, мабуть, і давився  від люті. Вранці вода  виповнила  всі заглибини, і над<br />
долиною поповз густий  туман.  Ми  сховались тут, у  кордегардії, нам було якось<br />
незатишно. Озеро виходило з берегів, все підворіття було під водою, вже заливало<br />
східці. Ми  злякались,  що потрапили разом  з орками  до  пастки. Але за коморою<br />
знайшлись кручені сходи, що вели нагору.  Ми ледь туди  пролізли,  все  там було<br />
завалене  кам'яними  скалками.  Зате  повінь  туди  не дійшла, і ми  мали  змогу<br />
помилуватись затопленим Ізенгардом. Енти пускали воду, хвиля  за хвилею, аж поки<br />
всі  підземелля залляло  і всі вогні згасли. Пара ставала щільнішою, підіймалась<br />
та нависала над  містом,  немов  сіра  парасоля. Ввечері  по  небові розкинулась<br />
веселка, [155] а потім пройшов сильний дощ. Стало тихо, тільки за рікою скиглили<br />
вовки. Вночі енти  засипали канали  та повернули Ізену у колишнє річище. Так все<br />
скінчилося.</p>
<p>
Мало-помалу  вода почала спадати,  мабуть, десь під землею знайшовся стік.  Якби<br />
Саруман визирнув у віконце, то побачив би замість своєї столиці брудний смітник.<br />
Ми почувалися  дуже самотньо. Енти не з'являлись,  ні з ким було поговорити.  Ми<br />
провели  ніч без сну, тремтіли від холоду  й  вогкості, очікували  щомиті  нових<br />
напастей. Саруман все сидів  у своїй  башті. Вночі  ми  чули шум,  немов вітер у<br />
густому лісі — уорнИ повертались, але куди  вони ходили,  ми  не  знаємо. Настав<br />
туманний, дощовий ранок,  ми спустились, нарешті, униз,  але нікого не  знайшли.<br />
Ну, а більше й розповідати нічого. В Ізенгарді все спокійно, а позаяк Гандальф з<br />
нами, то й безпечно, отож можна й подрімати…</p>
<p>
Леголас  похитав головою. Гімні прочистив люльку,  напхав знову і висік кресалом<br />
іскру:</p>
<p>
— Я дечого не розумію. Ти казав,  буцімто Гадючий Язик сидить у Сарумана. Як він<br />
туди дістався?</p>
<p>
— Ох,  забув, —  схаменувся Пін. —  Він з'явився  сьогодні  вранці, цей тип.  Ми<br />
запалили вогонь і щойно поснідали, як приходить Древес:</p>
<p>
— Що поробляєте? — питає. — У  нас все  гаразд. Уорни  повернулись,  все  добре,<br />
навіть вельми добре! — і він, сміючись, поплескав себе по боках. — Нема більше в<br />
Ізенгарді ані орків, ані сокир. Зате незабаром гості завітають, та ще й які!</p>
<p>
Тут ми почули стукіт копит і вискочили,  думали, вже ви їдете, а з'явився  хтось<br />
на старій кобилі. Він їхав сам, з жахом озираючись; як наглянув у тумані розбиту<br />
стіну та повалені ворота, натягнув повіддя, став  мов укопаний і аж позеленів. А<br />
коли  підніс голову та помітив нас, відразу.  заходивсь завертати свою конячину.<br />
Але  тут Древес вийшов уперед, простяг  руку і зняв цього типа з сідла. Шкапа  з<br />
переляку  стала дибки  та втекла, а  чоловічок став  звиватися й  волати:  його,<br />
мовляв, звуть  Грим, він  приятель та радник ярла  роханського, його надіслали з<br />
дорученням до Сарумана та все таке.</p>
<p>
— Ніхто інший, — сповіщає, - не відважився їхати степом, де аж кишать орки. Тому<br />
я один. Я голодний  та втомлений небезпечною поїздкою. Я мусив їхати в обхід, за<br />
мною вовки гнались! [156]</p>
<p>
Дуже  жалісно  це  було  б, якби  тільки  він  не поглядав  скоса  на Древеса. Я<br />
зрозумів: бреше безсоромно. Древес теж придивлявся, як це йому притаманно, довго<br />
та пильно, а той під його поглядом звивався, мов вуж… Нарешті ент сказав:</p>
<p>
— Хм-хм…  Я чекав  на  тебе,  Гадючий  Язик  (той  здригнувся, коли  почув  своє<br />
прізвисько). Гандальф випередив тебе. Відтак я знаю доволі і встиг розсудити, що<br />
з тобою вдіяти. «Замкни всіх щурів в одній мишоловці», — порадив Гандальф.  Саме<br />
це  я й зроблю. Ізенгардом тепер правлю я, а Саруман сидить у своїй башті. Можеш<br />
іти до нього, я не стану тобі перешкоджати.</p>
<p>
— Пусти мене! — рипнувся Гадючий Язик. — Я знаю дорогу.</p>
<p>
— Це поза сумнівами. Але тут дещо змінилось. Увійди та впевнись!</p>
<p>
Гадючий Язик пошкандибав до воріт, ми пішли  за  ним. А він тільки глянув на все<br />
це руйнування і відразу заскиглив:</p>
<p>
— Дозвольте мені піти! Пустіть! Моє посольство тепер позбавлене сенсу…</p>
<p>
— Це вірно, —  погодився Древес. — Але  якщо  тебе лякає переправа через болото,<br />
тобі залишається тільки  чекати тут  на прибуття Гандальфа і твого правителя. Що<br />
тобі більше до вподоби?</p>
<p>
При згадці про його колишнього володаря Гадючий Язик затрусився й ступив у воду,<br />
зразу провалившись по коліно.</p>
<p>
— Я не вмію плавати! — благально вигукнув він.</p>
<p>
— Вода не глибока, — запевнив його Древес. —  Брудна, щоправда, але ж  тобі бруд<br />
не завадить. Ну, лізь!</p>
<p>
І поліз той тип у  саме багнисько. Скоро твань досягла йому до підборіддя. Потім<br />
він поплив,  учепившись у якесь барило. Древес  теж зайшов у воду  і  стежив  за<br />
плаванням.</p>
<p>
— Він вже у Ортханку, — сповістив ент, повернувшись  до  нас. — Я бачив, як  він<br />
виповз  на  ґанок,  немов мокрий  щур. Із  дверей висунулась  рука і втягла його<br />
усередину. Ну що ж,  сподіваюсь, в Ортханку його приймуть люб'язно. А мені зараз<br />
треба змити  бруд. Якщо  хто  буде мене шукати,  я на північному боці.  Тут нема<br />
води, підходящої для миття та питва. А вас попрошу посторожити ворота, діждатися<br />
гостей. Серед них буде  правитель  Рохану.  Ви  повинні  зустріти  його  якомога<br />
чемніше. Пам'ятайте, його військо одержало велику перемогу над орками. Я вважаю,<br />
[157] що вам краще, ніж ентам, відомо, як ушанувати такого достойного правителя.<br />
З  того часу, як  я оселився тут, багато змінилось  правителів на  зелених лугах<br />
цієї країни, але я все ще не навчився їхньої мови й імен не запам'ятав, їх треба<br />
буде почастувати  їжею, яка личить  людям, а  на  цьому ви теж знаєтесь краще за<br />
мене. Постарайтесь підготувати справжній королівське частування.</p>
<p>
— Ось тепер вже точно все!  Може, зараз ви поясните, хто такий цей Гадючий Язик?<br />
Він і справді радник Теодена?</p>
<p>
— Був, — сказав Арагорн. — А заразом служив і Саруманові. Доля суворо повелася з<br />
ним, та й по заслузі. Побачити зруйнованою твердиню, яку він вважав непереможною<br />
— для нього досить тяжке покарання. Але, боюсь, на нього чекають ще гірші дні…</p>
<p>
-  І я думаю, Древес відправив його до Ортханка не заради  милосердя, — зауважив<br />
Меррі. — Мені здалося, що при цьому він  відчув якесь задоволення, бо коли йшов,<br />
посміювався собі  у бороду.  Ну, а  потім у  нас було  по  саме  горло роботи  —<br />
виловлювати з  води харч, досліджувати різні  закутки. Тут неподалік знайшли дві<br />
комори, які не  зіпсувала  вода, але Древес зразу  прислав ентів, і вони винесли<br />
багато  всілякого добра: треба,  казали,  людської  їжі на двадцять п'ять  осіб.<br />
Виходить,  вони всіх  точно  перелічили  ще  по дорозі.  Вас,  видно,  збирались<br />
пригощати разом  з усіма. Але  за нашим столом можете не  жалкувати, що туди  не<br />
пішли.  Ми про всякий випадок половину запасів залишили.  Навіть кращу половину,<br />
тому що вина енти не взяли. В Ізені досить води і для ентів, і для людей, ось як<br />
вони  сказали. Ну, якщо вони цю воду приправлять на  свій лад,  вона  припаде до<br />
смаку  гостям. У Гандальфа  борода стане буйна, кучерява… Енти  пішли, а ми сіли<br />
відпочивати, бо  дуже  втомились.  Але  не дарма витрачали  сили: якби не шукали<br />
продуктів, не знайшли б барильця  з куривом! Пін сказав:  курити натще шкідливо.<br />
Отож ми й заморили черв'ячка, як ви могли бачити. Тепер усе вам зрозуміло?</p>
<p>
— Окрім одної дрібниці, - нагадав Арагорн. —  Як  гобітанський тютюн з Південної<br />
чверті потрапив  до  Ізенгарда? Чим більше я  про  це думаю, тим більше дивуюсь.<br />
Правда, у самому Ізенгарді я не бував, але всі землі поміж Гобітанією та Роханом<br />
знаю добре. Вже багато років ніхто не ходить, не їздить цим шляхом, і товарів не<br />
возять,  хіба  що  тільки  потай. Як би не  вийшло, що у  Сарумана в Гобітанії є<br />
потайні [158] прихильники. Гадючі Язики бувають не тільки при  дворі Теодена!  А<br />
чи були на барилах проставлені дати?</p>
<p>
— Були, —  відповів Меррі. —  Листя збору 1417  року  нашого літочислення, тобто<br />
зовсім свіже… — Гей,  та що ж я кажу!  Це ж минулий  рік! В нас тоді тютюн рясно<br />
уродився.</p>
<p>
— Гаразд, —  зітхнув Арагорн. —  Якщо тут і ховається  якась  підлість, вона вже<br />
належить минулому, та й все одно поки ми тут, нічого виправити не можна. На всяк<br />
випадок,  я скажу Гандальфові. Може, порівняно з іншими справами це дрібничка, а<br />
все ж таки…</p>
<p>
— До речі, чому він так  довго не  ще? — здивувавя Меррі. — Вже  вечоріє. Ходімо<br />
розім'яти ноги, га? Якщо  ти ще не бував тут, Блукачу, чи не  хочеш помилуватись<br />
Ізенгардом? Хоча веселого тут мало…</p>
<p>
</p>
<p>
<br />
Розділ 10 ГОЛОС САРУМАНА</p>
<p>
<br />
Друзі  пройшли крізь розбитий тунель  до міста; Орт-ханк чорщв,  мов  скеля, над<br />
зруйнованим Ізенгардом, його неживі вікна дихали загрозою. Вода вже майже спала.<br />
Де-не-де ще стояли каламутні калюжі, але більша частина широкого кола оголилась,<br />
слизька від мулу, засмічена,  вся у темних проваллях; колони, стовпи та  залізні<br />
балки  лежали покотом, як  колоди  після повені. На  північному краю — улоговини<br />
можна було помітити групу вершників.</p>
<p>
— Це Гандальф і Теоден з почтом, — сказав Леголас. — Ідуть до Ортханка. Ходімо й<br />
ми туди!</p>
<p>
— Тільки обережно! —  попередив  Меррі. — Тут  чимало  розбитих плит та всіляких<br />
дір. Дивіться собі під ноги!</p>
<p>
Вершники теж помітили їх і притримали коней, а  Гандальф виїхав назустріч. Друзі<br />
попрямували  по бруківці, яка ще вчора була справною, але тріщини та в'язкий мул<br />
не дозволяли прискорити ходу. Гандальф під'їхав до них перший.</p>
<p>
— Я  поговорив з Древесом та про все домовився, — почав він без передмов. — Крім<br />
того, ми добряче відпочили. Час знову вирушати. А ви як? Підживились?</p>
<p>
— Досхочу, —  відповів Меррі. —  Почали  з  люлечки  та  люлечкою  й  завершили,<br />
дякувати Саруманові!</p>
<p>
— Ось  як? — посміхнувся  Гандальф. —  А мені  поки нема за  що  йому  дякувати.<br />
Правда, треба ще  зробити [159] прощальний візит. Справа ризикована і, скоріш за<br />
все,  даремна,  але  треба спробувати.  Чи бажаєте піти  зі  мною?  Тільки прошу<br />
пам'ятати; там буде не до жартів.</p>
<p>
— Я піду, — сказав Гімлі. — Хоч переконаюся, схожий він на тебе чи ні.</p>
<p>
— Та чи матимеш змогу, пане мій гноме? Саруман може, якщо занадобиться, відвести<br />
тобі очі так, що й не відрізниш, де я, де він. Чи  зумієш не піддатися на обман?<br />
Втім, він може й взагалі не показатись перед таким численним товариством, навіть<br />
якщо енти сховаються, як я їх прохав.</p>
<p>
— А в чому; власне, полягає небезпека? —  спитав Пін. — Стріляти він у нас буде,<br />
чи вогнем палити, чи чаклувати?</p>
<p>
— Останнє   найімовірніше,  якщо  не   будете   напоготові.  Взагалі  не   можна<br />
передбачити, які сили  він  ще  зберіг і чим намагатиметься нас узяти.  Загнаний<br />
звір завжди небезпечний. А Саруман володіє  такою  зброєю, що вам і не  снилась.<br />
Стережіться його голосу!</p>
<p>
Ортханк  стояв  непорушно,  стіни  виблискували від  паморозі,  немов  тільки-но<br />
відшліфовані. Шалена атака ентів  залишила на них  лише  неглибокі подряпини  та<br />
вибоїни.</p>
<p>
Єдиний вхід, високий  портал між  двома кутовими баштами, знаходився на східному<br />
боці.  Двадцять  сім сходин, вирізаних з цільної брили чорного граніту,  вели до<br />
порога.  Над  дверима  було  закрите  віконницями вікно  та балкон  з  чавунними<br />
ґратами. Безліч інших вікон приховували вузькі бійниці аж до самого верху башт.</p>
<p>
Під'їхавши до ґанку Ортханка, Гандальф і Теоден зійшли з коней.</p>
<p>
— Я піднімуся, а ви зачекайте тут, — сказав Гандальф.</p>
<p>
— Я  вже  старий  і  нічого більше  не боюсь, —  відповів ярл. —  Мені  хочеться<br />
побачити  винуватця  стількох  злочинів. На той випадок, якщо сили мене зрадять,<br />
хай Еомер піде зі мною.</p>
<p>
— Воля твоя. Тоді і  я  візьму з собою Арагорна. А решта мусить зачекати. Звідси<br />
можна буде все чути й бачити — якщо, звісна річ, буде на що дивитись.</p>
<p>
— Ні,  ні,  - запротестував Гімлі. — Ми  з  Леголасом теж маємо бути присутніми,<br />
адже якоюсь мірою ми тут єдині представники своїх племен!</p>
<p>
— Гаразд, — згодився Гандальф. — Тільки будьте напоготові! [160]</p>
<p>
Шестеро  обранців піднялися сходами.  Роханці, що за лишились унизу,  раз у  раз<br />
підводилися у стременах та похитували головами, побоюючись, аби не скоїлося щось<br />
зле з їхнім правителем. Меррі та Пін присіли в куточку на ґанку, знов відчуваючи<br />
себе забутими й нікому не потрібними.</p>
<p>
— Звідси до воріт яких-небудь півмилі, - шепнув Пін. — А може, повернемося туди?<br />
І нащо взагалі було сюди плентатись! Не нашого це розуму діло…</p>
<p>
Гандальф  підійшов  до  дверей Ортханка  і  тричі  вдарив патерицею. Двері глухо<br />
загули.</p>
<p>
— Сарумане! — голосно та владно вигукнув Гандальф. — Вийди до нас, Сарумане!</p>
<p>
Довго не  було  відповіді. Нарешті відкрились віконниці у вікні над дверима, але<br />
ніхто не з'явився.</p>
<p>
— Хто там? — спитав голос зсередини. — Чого вам треба?</p>
<p>
Теоден здригнувся.</p>
<p>
— Він тут! Нехай буде проклятий той день, коли я почув його вперше!</p>
<p>
— Гриме Гадючий Язик, якщо ти тепер став за дворецького у  Сарумана, скажи йому,<br />
що ми ждемо, — сказав Гандальф. — Не витрачай марно часу.</p>
<p>
Віконниці зачинились. За кілька хвилин почувся інший голос, низький та приємний;<br />
що  б він не казав, самі звуки зачаровували кожного, хто  прислухався. Повторити<br />
сказане було неможливо, а якщо хто й запам'ятовував слова, при переказі вони вже<br />
не  мали чародійської сили. Але не можна було також забути захоплення й враження<br />
від глибокої  мудрості Сарумана. Хотілось  у всьому  згоджуватись з ним, щоб хоч<br />
трохи причаститися до цієї мудрості; все, що говорили інші, здавалось низьким та<br />
брутальним,   а  якщо   хтось   заперечував   Сарумановим  промовам,  зачаровані<br />
обурювались.  Ніхто  не міг  залишитись байдужим, чуючи цей  голос; тільки  одні<br />
відчували  його  вплив,  лише  доки  Саруман  звертався  до  них, —  щойно   він<br />
відволікався, як дурман розвіювався; а другі скорялись настільки,  що  навіть на<br />
відстані  солодкі пошепти та настійливі  накази  все ще звучали в їхній пам'яті.<br />
Тільки напруживши до краю сили волі та розуму, можна було протистояти чародію.</p>
<p>
— Чого вам треба? — благодушно  спитав  хазяїн Ортханка. — Чому ви порушуєте мій<br />
спокій? Не маю ані хвилини відпочинку, ні вдень, ні вночі! [161]</p>
<p>
Він  говорив  тоном  людини,  яку  незаслужено  образили, — немов  добрий дідусь<br />
вичитує коханих онуків, що розбудили його після обіду!</p>
<p>
Ніхто не помітив,  як та звідки вийшов Саруман. Він зупинився біля ґрат балкона,<br />
загорнутий у широкий  переливчастий  плащ. Лице Сарумана  —  вузьке,  гостре,  з<br />
темними, глибоко посадженими  очима, високим чолом,  темною з сивиною бородою  —<br />
мало вираз ввічливої нудьги.</p>
<p>
- І схожий, і не схожий, — пробурмотів Гімлі.</p>
<p>
— Принаймні двох з вас  я знаю на ім'я, — сказав Саруман  з  тою ж лагідністю. —<br />
Гандальфа я знаю вельми близько і розумію: не за  допомогою  чи порадою з'явився<br />
він. Але тебе,  Теодене, володарю Рохану, вважають  шляхетним! О достойний  сине<br />
тричі славетного Тенгіла, чому ти приїхав так пізно? Я гаряче жадав зустрітися з<br />
тобою, мов з другом, застерегти від  підступних порадників… Невже все загублено?<br />
Незважаючи на завдані образи —  на  жаль, твої люди також до цього причетні, - я<br />
готовий врятувати тебе, зберегти від загибелі,  що стане  неминучою, якщо  ти не<br />
звернеш з того шляху, який зараз обрав. Повір, тільки я можу тобі допомогти!</p>
<p>
Теоден зібрався був  відповісти,  але передумав. Він глянув  у  непроникливі очі<br />
Сарумана,  потім, розгублений,  озирнувся на  Гандальфа, шукаючи підтримки.  Але<br />
Ган-дальф  мовчав  незворушно, терпляче очікуючи  чогось. Люди  з  почту Теодена<br />
захвилювались; слова  Сарумана сподобались їм.  Гандальф ніколи  не звертався до<br />
ярла так  красиво, так велично,  він поводився з ним  зневажливо… Тінь  лягла на<br />
їхні прості душі, страх перед загибеллю  рідного  краю,  перед Гандальфом,  який<br />
штовхає у безодню… Тільки Саруман несе світло та надію!  Люди затерпли у тяжкому<br />
мовчанні. І тут заговорив Гімлі, син Глоїна, поклавши руку на бойову сокиру:</p>
<p>
— Чаклун  перекручує   слова   навиворіт!  Невже   ви  не  втямили?  «Допомогти»<br />
саруманівською мовою — це  згубити,  а «врятувати» значить розтерзати. Але ми не<br />
жебракувати сюди прийшли!</p>
<p>
— Тихше, тихше, —  голос Сарумана на мить втратив всю солодкість. —  Я  поки  не<br />
звертаюсь до тебе, Гімлі, сине Глоїна. Батьківщина твоя далеко, наші справи тобі<br />
зовсім чужі, хоч ти мимоволі і встряй до них. Я не стану осуджувати твої вчинки,<br />
втім вельми мужні. Але прошу [162] не втручатися, поки я розмовляю з  правителем<br />
Рохану,  моїм сусідом і  недавнім другом. Отже,  Теодене:  чи бажаєш ти миру між<br />
нами, допомоги, одвічної мудрості? Забудьмо взаємні  образи,  і нехай  наші краї<br />
розквітнуть ще пишніше, ніж раніш!</p>
<p>
Теоден знов нічого не відповів. Замість нього заговорив Еомер.</p>
<p>
— Опам'ятайся, правителю! Ось та  пастка, про котру нас попереджали. Чи для того<br />
ми билися  й перемогли, щоб дати ошукати себе старому брехуну, чий отруйний язик<br />
змащений медом?  Погляд у  нього  лисячий,  та вовча думка! Вовк, якого  оточили<br />
гончаки, говорив  би теж  саме!  Чи личить тобі  радитись з  цим вбивцею? Згадай<br />
Теодреда, згадай свіжі кургани, згадай могилу Гамана у Хельмовім Яру!</p>
<p>
— Якщо вже  мова зайшла про отруту, то де  ж ти, щеня,  узяв  стільки? — засичав<br />
Саруман, впиваючись в Еомера темними очима, що спалахнули люттю. — Але не будемо<br />
відволікатись, —  зразу додав він з тою ж улесливістю. —  Кожен має  своє місце,<br />
Еомере, сине Еомунда. Тобі личить вершити подвиги  на війні. Вбивай,  кого  тобі<br />
накаже твій  володар,  хвала тобі  за  це та честь,  але  політика не для  тебе.<br />
Можливо,  коли ти  сам станеш  правителем,  то  збагнеш, з  якою обачністю треба<br />
вибирати друзів. Ви виграли битву, але не всю війну.  Не  вам нехтувати мудрістю<br />
Сарумана й міццю Ортханка заради  ненадійного союзника! Хтозна, чи не підступить<br />
завтра ліс-убивця також і до вашого порога? Ліс безглуздий та вередливий і людей<br />
не любить! А я — невже я заслуговую на ім'я  вбивці, Теодене, лише тому, що твої<br />
уславлені воїни загинули у бою?  Раз ти почав  війну зі мною — і зовсім даремно,<br />
адже я цього не хотів! — невже могло  обійтись без жертв? Невже Еорлинги самі не<br />
воювали, не приборкували непокірних? А потім з багатьма колишніми супротивниками<br />
складали мирні угоди, і все виходило  на краще! Ще раз питаю, Теодене: чи  хочеш<br />
миру та союзу? Вирішуй — все залежить від тебе!</p>
<p>
— Миру ми  прагнемо, —  промовив нарешті Теоден  здавленим голосом.  Люди  почту<br />
схвально загули, але ярл застережно здійняв руку. — Ми прагнемо миру, — повторив<br />
він  вже спокійно. — І ми його  одержимо,  коли розіб'ємо тебе та викоренимо всі<br />
замисли твої та твого зловісного пана, котрбму  ти  готовий віддати нас усіх. Ти<br />
брешеш, Сарумане, ти розтліваєш душі  людські! Ти простягаєш до [163] мене руку,<br />
але я  бачу пазурі Мордору. Хоч би ти був  удесятеро мудріший; і тоді не мав  би<br />
права вертіти мною та моїм  народом заради власної вигоди. Війну розв'язав ти, і<br />
всієї твоєї виверткості  не  вистачить, щоб  довести  її  справедливість: досить<br />
згадати про спалені ниви та сади Західного Долу, про безвинно знедолені  родини,<br />
про загибель дітей! Твої м'ясники порубали вже  мертве  тіло Гамана  біля  воріт<br />
Гірського  Рогу…  Я укладу  мир,  лише коли ти висітимеш  у вікні своєї  вежі на<br />
міцній мотузці, щоб стерв'ятникам, твоїм улюбленцям,  було чим підживитися! Така<br />
моя відповідь. Я лише незначний нащадок великих мужів, але руку твою цілувати не<br />
стану. Шукай собі інших слуг. Твій голос втрачає силу, Сарумане!</p>
<p>
Роханці, немов розбуджені  від  солодкого сну, з  подивом вирячились на Теодена.<br />
Саруман,  давши волю непогамованій  злості, перегнувся через перила, немов хотів<br />
ударити ярла своєю патерицею.</p>
<p>
— Шибеники, мерзотники! — засичав він, і всі здригнулися, вражені різкою зміною.<br />
—  Прислухаєтесь до маячіння діда, що втратив на  старість розум!  Що таке  двір<br />
Еорла? Халабуда, де пиячать  у  чаду та кіптяві  недотепи, що знаються тільки на<br />
конях, а їхні шмаркататі  байстрюки повзають по підлозі з собаками! На всіх  вас<br />
вже давно зашморг  чекає! І зашморг цей вже  накинутий, тепер залишається тільки<br />
затягти його!</p>
<p>
Він перевів подих і погамував свій гнів. Холоднокровність швидко  поверталась до<br />
Сарумана.</p>
<p>
— Якщо добре подумати, навіщо возитись, витрачати час на умовляння? Адже ти мені<br />
зовсім  не потрібний, Те-одене, з  твоєю бандою  зарізяк, які готові втекти  при<br />
першому  ж  натиску!  Я  дуже добросердий,  тому  й запропонував  тобі  дар,  що<br />
перевищує  міру  твоїх  заслуг  та  розуму.  Нині  я  повторив  пропозицію,  щоб<br />
порятувати тебе та твій мізерний  народець, а мені за це віддячують наклепом  та<br />
хвальбою! Хай буде так. Повертайся ж, звідки прийшов.</p>
<p>
Як  це сумно,  Гандальфе! Важко мені бачити тебе у такому товаристві! Твій розум<br />
глибокий, тонкий,  очі  бачать далеко. Невже ти  й зараз  не бажаєш  послухатись<br />
мене?</p>
<p>
Гандальф стрепенувся, підніс голову:</p>
<p>
— Ти  можеш  додати  щось нове до нашої  попередньої розмови? Може,  ти  готовий<br />
відмовитись від того, що казав тоді? [164]</p>
<p>
— Відмовитись? — здивувався  Саруман. — Адже я намагався  навести  тебе на розум<br />
задля твого ж добра! А ти й вислухати не захотів. Ти пишаєшся собою, тобі досить<br />
власного  розуму.  Але  не спотворюй  моїх  добрих  намірів!  Тоді  я так  жадав<br />
переконати тебе, що спересердя втратив терпіння. Я дуже жалкую,  що так сталося,<br />
і щиро готовий просити пробачення.  Я не бажав  і не бажаю  тобі  зла,  хоч ти й<br />
зв'язався з  бандою  невігласів  та насильників. Інакше й бути не могло, бо ж ми<br />
обоє  — члени найстарішого,  найславетнішого братства у  всьому Середземні!  Нам<br />
слід  дружити.  Разом  ми  зможем  вилікувати  недуги  світу. Невже  ми  станемо<br />
озиратися  на  нікчемних? Ми домовимось,  чи не так?  В ім'я загального блага  я<br />
згоден  забути колишній розбрат та прийняти тебе у  своїй оселі. Прошу — увійди,<br />
двері Ортханка відкриються перед тобою!</p>
<p>
Слова ці,  сказані з надзвичайною силою, глибоко вразили всіх. Але настрій тепер<br />
запанував  новий.   Добрий   правитель  вичитував  заблудлого,  але   шанованого<br />
підданого. Всіх інших  ця розмова не торкалася, вони слухали, як погано виховані<br />
діти  або дурні  слуги ловлять  з-за  дверей  окремі слова  з  бесіди  дорослих,<br />
намагаючись здогадатись,  як  це відіб'ється на їхньому житті. З особливої глини<br />
виліплені  два  благородних мага,  два  поважних  мудреці. Не дивно,  якщо  вони<br />
вирішать  укласти союз. Гандальф увійде до  Сарумана,  щоб радитися про  величні<br />
справи, незбагненні для невтаєм-ничених.  Двері зачиняться, і треба  буде ждати,<br />
коли їх  сповістять, яке  покарання на  них  чекає. Навіть у Теодена  промайнула<br />
думка: «Гандальф залишить нас, і ми загинемо».</p>
<p>
Але  Гандальф зненацька розсміявся,  і  чари розвіялись  як дим. Полуда  спала з<br />
людських очей.</p>
<p>
— Гей, Сарумане, Сарумане, —  промовив  він крізь  сміх. — Ти зайнявся не  своїм<br />
ділом! Тобі б стати за блазня при  якому-небудь королі, заробив  би собі хліб та<br />
пошану,  передражнюючи  його придворних!  Ти  вважаєш, —  додав  він,  погасивши<br />
посмішку, — ми зрозуміємо один  одного? Але я й так бачу тебе  наскрізь. Я краще<br />
пам'ятаю твої  слова та справи,  ніж тобі хотілось  би. Затримавши  мене, ти був<br />
тюремником на службі у Мордору — адже туди я мав  попасти, чи не так? Хто одного<br />
разу врятувався з Ортханка через дах, повинен добре все зважити, перш ніж увійти<br />
туди через двері. Ні, я не прийму  твого запрошення. Востаннє [165]  питаю тебе:<br />
чи не  спустишся до  нас? Ізентард, як бачиш,  виявився не  таким міцним, як  ти<br />
уявляв.  Саме так можуть  підвести й  інші  сили,  на які ти розраховував. Залиш<br />
неправедний союз, звернись до нас, поміркуй, Сарумане!</p>
<p>
Лице  Сарумана потемніло, потім смертельно зблідло. Звична маска зрадила його, і<br />
всі помітили, що чародій не  наважується ані залишитись у вежі, ані вийти з неї.<br />
Якусь мить він вагався, але пиха та ненависть взяли верх.</p>
<p>
— Беззбройний до розбійників не вийде! — процідив  він  крізь зуби. — Я й звідси<br />
все прекрасно чую.  Я  не  вірю тобі,  Гандальфе. — Голос  його звучав  гостро й<br />
холодно. — Щоправда,  лісові боввани сховались, але я знаю, що ці туподуми діють<br />
за твоїми вказівками!</p>
<p>
— Зрадники завжди підозріливі, -  втомлено  сказав Гандальф. — Бачу, ти  мене не<br />
розумієш, бо інакше не довелось би пояснювати, що я смерті твоєї не шукаю. Можеш<br />
не побоюватись за свою шкуру,  я  зумію  відвернути від тебе будь-які посягання.<br />
Якщо послухаєш мене, то підеш з Ортханка вільно.</p>
<p>
— Привабливо  звучить! —  скривився   Саруман. —  Гандальф  Сірий  дбайливий  та<br />
ласкавий без міри! Не сумніваюсь, якби я вийшов, це тебе втішило б: адже Ортханк<br />
дуже зручне  гніздо  для  мага!  Але куди  мені  поспішати? І  що значить «підеш<br />
вільно»? Ти не поставиш ніяких умов?</p>
<p>
— Поспішати тебе міг би примусити хоча б вид з вікон Ортханка. Та й інші приводи<br />
знайдуться, якщо  подумати.  Слуги  твої вбиті або порозбігались. Сусідів ти сам<br />
зробив ворогами. А пана свого ти обманув чи збираєшся обманути. Коли Криваве Око<br />
звернеться сюди,  воно буде сповнене  лютого гніву. А щодо волі… я  маю на увазі<br />
повну волю,  без умов  та  обмежень.  Йди,  куди схочеш, хоч  до Мордору, тільки<br />
віддай ключ від Ортханка та патерицю. Я збережу їх та віддам, коли заслужиш.</p>
<p>
Саруман поперхнувся і аж посинів.</p>
<p>
— Коли заслужу? —  вискнув він. — Розумію, розумію! Коли ти здобудеш також ключі<br />
від Барад-Дура, корони сімох королів та патериці п'яти  магів! Скромні плани! Ти<br />
зумієш їх  втілити і без моєї допомоги. Я маю свої справи. Не  будь дурнем! Якщо<br />
бажаєш порадитися зі мною, то оговтайся, поки не пізно!  І не тягай за собою  цю<br />
дрібну сволоту, що чіпляється за полу твого плаща. На все добре!</p>
<p>
Він обернувся й попрямував углиб башти. [166]</p>
<p>
— Сарумане,  повернись! — владно  покликав його Гандальф.  І  Саруман  повільно,<br />
важко дихаючи, немов якась сила  тягла його мимохіть, повернувся  на  балкон  та<br />
підійшов до  перил.  Обличчя його  прорізали зморшки, пальці  стискували  товсту<br />
чорну тростину.</p>
<p>
— Я  не  дозволяв тобі  піти, —  суворо сказав  Гандальф. —  Я  не  скінчив.  Ти<br />
збожеволів,  Сарумане! Шкода!  Твоя мудрість послужила  б добрій  справі, але ти<br />
волієш замкнутись  у  башті та пережовувати рештки погорілих планів. Що ж, сиди!<br />
Але попереджаю — пізніше вийти стане важко! Може, тільки слуги Саурона витягнуть<br />
тебе… Слухай, Сарумане! — голосно,  рішуче  промовив  Гандальф. —  Я вже не  той<br />
Гандальф  Сірий, котрого  ти зрадив. Перед  тобою  Гандальф Білий. Я вирвався  з<br />
пазурів смерті, і  тепер  ти не маєш власного  кольору. Виключаю тебе з Братства<br />
Магів та з Ради Мудрих!</p>
<p>
Гавдальф здійняв руку догори і холодно, виразно сказав:</p>
<p>
— Сарумане, я ламаю твою патерицю!</p>
<p>
Чорна  тростина  в  руці Сарумана затріщала  й розлетілась на тріски; різьблений<br />
набалдашник впав до ніг Гандальфа.</p>
<p>
— Геть! — сказав Гандальф.</p>
<p>
Саруман  скрикнув, відсахнувся від перил  і зник за дверима. Тієї ж  миті важкий<br />
снаряд,  пущений  зверху,  вдарив туди, де  щойно стояв  Саруман, відскочив  від<br />
перил, пролетів на  волосину  від голови Гандальфа та  врізався у ґанок. Залізні<br />
перила  погнулися,  від  гранітних  сходин  бризнули скалки.  Але гладка  куля з<br />
темного матового скла,  непошкоджена, покотилася, підстрибуючи, вниз по сходах і<br />
плюхнулась би до брудної калюжі, якби Пін не  кинувся навздогін і не вхопив її в<br />
останню мить.</p>
<p>
</p>
<p>
</p>
<p>
</p>
<p>
<br />
— Негідник! Б'є спідтиха! — вигукнув Еомер. Гандальф тільки похитав головою:</p>
<p>
— Ні,  цим снарядом Саруман кидатись би не  став  і нікому  б  не дозволив. Кулю<br />
кинули  звідкись зверху. Судячи  по всьому, це  прощальний  привіт від  Гадючого<br />
Язика. Він схибив, бідолашний!</p>
<p>
— Схибив тому, що не міг  вирішити, кого більше  ненавидить, тебе чи Сарумана, —<br />
сказав Арагорн.</p>
<p>
— Можливо, — згодився Гандальф. — Цим двом спільне життя не буде солодким.  Якщо<br />
Гадючий Язик вивернеться з Ортханка живим, це для нього незаслужене щастя… [167]</p>
<p>
Тим часом Пін, крекчучи та згинаючись від ваги, волочив свою здобич по сходах.</p>
<p>
— Гей, друже, а  віддай-но  мені  цю кульку! —  схаменувся Гандальф. —  Хто тебе<br />
прохав її хапати!</p>
<p>
Він підбіг до гобіта, вихопив кулю з його рук  та поспіхом загорнув у полу свого<br />
плаща.</p>
<p>
— Цим я займусь  сам.  Оце так прислужився  хазяїнові  Гадючий  Язик, нічого  не<br />
скажеш. Сам Саруман нізащо б його не викинув.</p>
<p>
— А може,  він має щось  більш  придатне  для цього? —  сказав Гімлі. —  Якщо ти<br />
скінчив, давайте відійдемо звідси подалі.</p>
<p>
— Тут все скінчилось, — сказав Гандальф. — Ходімо.</p>
<p>
Вони  спустилися  з  ґанку.  Роханці  радісно  зустріли  Те-одена  та  шанобливо<br />
схилились  перед  Гандальфом.  Сили  Сарумана вичерпались.  Усі бачили, як слово<br />
Гандальфа зламало патерицю чародія.</p>
<p>
— Ну  що ж, —  сказав  Гандальф. — Одну  справу  зробили. Тепер  треба відшукати<br />
Древеса та розповісти йому, чим скінчилось.</p>
<p>
— Він і сам здогадається, — сказав Меррі. — Чи можна було ждати іншого кінця!</p>
<p>
— Сподіватись  можна  завжди.  Бува, що  й  пушинка  переважить  гору.  Я  мусив<br />
поговорити  з  Саруманом: по-перше, хотів переконатись,  що  голос  його втрачає<br />
силу. Він  попався на гачок і намагався обплутати кожного з нас окремо, поки всі<br />
інші  прислуховувались.  Але  ж  неможливо  бути  разом  і  радником, і тираном.<br />
По-друге, дати йому нагоду перейти на наш  бік. Він дуже знадобився б нам… Однак<br />
він  хоче  не  допомагати,  а  правити.  Тепер він  розраховує  на  непохитність<br />
Ортханка. Втім, хоч нам не вдалося його взяти, але Саурон…</p>
<p>
— А якщо Ворог за нього не візьметься? Що ти зробиш з Саруманом? — спитав Пін.</p>
<p>
— Та нічого  не зроблю. Що з ним станеться,  не знаю.  Яка сила марно  пропадає,<br />
зійде нанівець… Дивні завороти робить доля! Ненависть, як змія, іноді сама  себе<br />
кусає.  Навіть якщо  б ми одержали доступ  до всіх скарбів  Ортханка,  ми  б  не<br />
знайшли там більшої коштовності, ніж ця куля, котру Гадючий Язик зі злості кинув<br />
нам на голови…</p>
<p>
З верхніх вікон Ортханка долинув шалений крик. [168]</p>
<p>
— Ось, чуєте,  Саруман тої  ж думки, — закінчив  Гандальф. —  Залишимо приятелів<br />
наодинці, хай порозуміються…</p>
<p>
Древеса  з десятьма іншими ентами вони зустріли відразу ж, як виїхали за ворота.<br />
Арагорн, Гімлі і Леголас дивилися на ентів з великим подивом.</p>
<p>
— Пам'ятаєш,  я  казав тобі  про  своїх  товаришів? —  зверг  нувся  до  Древеса<br />
Гандальф. — Ось вони, знайомтесь.</p>
<p>
Він  назвав  імена  всіх  трьох.  Старий ент,  як  завжди, довго придивлявся  до<br />
кожного, потім спитав у Леголаса:</p>
<p>
— Отже, ти з Чорнолісся, шляхетний ельфе? Колись це був прекрасний ліс…</p>
<p>
— Такий він і нині, - сказав Леголас. — І нам не набридло милуватися ним. Але ми<br />
любимо  також  відкривати нові  місця. Я  дуже  хотів  би  навідатись  до  твоїх<br />
володінь. Ми дійшли тільки до узлісся,  але  й тоді  мені було сумно прощатися з<br />
Фангорном…</p>
<p>
Очі Фангорна розчулено зблиснули:</p>
<p>
— Сподіваюсь, що твоє бажання здійсниться раніше, ніж гори постаріють.</p>
<p>
— Якщо живий  буду, обов'язково завітаю до тебе, — сказав Леголас. — Ми з другом<br />
ще у Хельмовому Яру домовились удвох побувати у Фангорні. Ти не проти?</p>
<p>
— Будь-який ельф буде бажаним гостем для нас.</p>
<p>
— Мій друг — не ельф. Це Гімлі, син Глоїна.</p>
<p>
Гімлі низько вклонився, і його сокира, вислизнувши з-за пояса, з гучним стукотом<br />
впала на землю.</p>
<p>
— Хм-хм, — пробурмотів Древес. — Гном, та ще й з сокирою! Хм-хм… Я шаную ельфів,<br />
але ти занадто багато від мене хочеш. Яка дивна дружба!</p>
<p>
— Може, вона й здається дивною, — сказав Леголас, — але  доки Гімлі живий, я без<br />
нього не прийду  до  тебе. Цей гном при  Гірському Розі  відрубав своєю  сокирою<br />
сорок дві орчих голови!</p>
<p>
— Хо-хо! Це  інша справа, — закивав головою Фан-горн. — Це мені подобається. Ну,<br />
що буде, те  й  буде, не  станемо квапити події.  Зараз нам  час прощатись.  Уже<br />
вечоріє, а Гандальф намагався виїхати завидна, та й Теоден поспішає додому.</p>
<p>
— Час настав, — підтвердив Гандальф. — Мені доведеться забрати в тебе брамників,<br />
Древесе. Вже постарайся якось обійтись без них! [169]</p>
<p>
— Як-небудь, —  гучно  зітхнув Древес. — Але мені їх буде бракувати… Я щось став<br />
поспішний, мабуть,  старію — ми так мало знайомі, а я  вже встиг прив'язатися до<br />
них… Правда,  я вже багато років не зустрічав нічого нового під сонцем,  аж  ось<br />
з'явились вони, гобіти. Тепер у Фангорні  будуть пам'ятати про них. Я  вніс нові<br />
рядки до Великого Переліку, ось послухайте:</p>
<p>
 Енти, ровесники гір земнородні,<br />
 — Воду що п'ють і блукають просторо;<br />
 Гобітів діти поїсти охочі,<br />
 Крихітки милі, веселий народець…</p>
<p>
Дружба наша не зів'яне, доки зеленіють  дерева навесні! Будьте здорові! А якщо в<br />
себе на батьківщині  почуєте щось нового… Ну, ви розумієте, що я маю на увазі… -<br />
дайте знати. Чомусь  мені здається, що  наші  жінки знайшли собі притулок саме у<br />
Гобітанії… А якщо буде можливість, приїжджайте погостювати.</p>
<p>
- Обов'язково! — разом  відповіли Пін та  Меррі і поспішно відвернулись, ховаючи<br />
очі. Древес подивився на них, похитав головою й звернувся до Гандальфа:</p>
<p>
- Отже, Саруман не бажає покидати Ортханк? Нічого іншого я й не ждав. Серце його<br />
згнило, мов у  трухлявого уорна. Але якщо подивитись на це з іншого боку, я теж,<br />
якби трапилося лихо з моїм лісом, нікуди не пішов  би, поки залишалась хоч якась<br />
шпарина, де сховатись.</p>
<p>
- Однак ти не вдавався до заколотів, щоб весь світ засадити деревами, а всі інші<br />
племена  винищити, —  заперечив  Гандальф. —  Саруман  зостався, аби  спробувати<br />
полагодити розірване  павутиння. Ключ від Ортханка  ще в нього. Постарайтесь  не<br />
дати йому втекти.</p>
<p>
- Ми назиратимемо, — пообіцяв Древес. — Без мого дозволу він і кроку не зробить.<br />
Енти будуть беззмінно стояти на чатах.</p>
<p>
- Добре, — сказав Гандальф. —  Я  на це й розраховував. Тепер я можу скинути цей<br />
тягар з пліч і зайнятись  іншими  справами.  Але  будьте насторожі. Вода  зовсім<br />
спала. Тепер  варти біля  башти буде недостатньо,  з  неї напевне ведуть назовні<br />
потайні  проходи, відомі одному  Саруману. Якщо вас не лякає нова  важка робота,<br />
прошу вас, залийте улоговину знову та утримуйте воду, щоб  Ізенгард обернувся на<br />
озеро,  доки не знайдете  цих  проходів. Якщо [170] підземелля будуть залиті,  а<br />
виходи завалені, Саруманові нічого не залишиться, як сидіти в своїм голубнику.</p>
<p>
— Можеш покластися на нас, — сказав Древес. — Ми дослідимо долину до самого дна,<br />
заглянемо  у кожну тріщину. Тут знов оселяться дерева. Ми назвемо нове поселення<br />
Лісом Варти. І  тут навіть білка не проскочить  без нашого відома та дозволу. Не<br />
турбуйся. Поки не мине сім  раз по стільки літ, скільки Саруман досаджав нам, ми<br />
не залишимо свій пост!</p>
<p>
</p>
<p>
<br />
Розділ 11 ПАЛАНПР</p>
<p>
<br />
Сонце вже було на заході, коли Гандальф і Теоден з  супутниками вирушили нарешті<br />
у  зворотну путь. Меррі взяв до  себе  на сідло  Гандальф, Піна — Арагорн.  Двоє<br />
дружинників Теодена від самих воріт  Ізенгарда  пустили коней навскач  і  швидко<br />
зникли з очей; всі інші їхали без зайвого поспіху.</p>
<p>
Енти  вийшли  провести нових  друзів;  вони  вишикувались  попід стіною та довго<br />
мовчки махали  руками їм услід.  Коли попереду відкрився  вихід з долини, гобіти<br />
озирнулись. Сонце ще висіло над горами, але Ізенгард залляли сутінки, руїни ледь<br />
виднілись. Біля воріт самотньо, мов могутнє дерево, височів Древес…</p>
<p>
Проїхали повз стовп із  вказівною Білою Рукою. Стовп  стояв,  як і  раніше,  але<br />
кам'яна рука валялась роздроблена  на землі.  Довгий  білий палець лежав посеред<br />
дороги.</p>
<p>
— Енти жодної дрібниці не забули, — схвально зауважив Гандальф.</p>
<p>
— Ми що, всю ніч  будемо їхати? — спитав через деякий  час Меррі. — Не знаю,  як<br />
тобі  подобається  дрібна сволота, що чіпляється за твою  полу,  але  ця сволота<br />
охоче відчепилась би та лягла спати…</p>
<p>
— Отже, ти слухав його нісенітниці, - відізвався Гандальф. — Не  край собі душу.<br />
Ваше  щастя, що  Саруман не удостоїв  вас  довшою промовою:  він з гобітами досі<br />
справи не мав і не знав, який тон  вжити. Але придивився він до вас уважно. Якщо<br />
це проллє бальзам на твою уражену гордість, знай, що він зараз  думає про тебе з<br />
Піном більше, ніж про всіх нас разом. Хто ви? Як та нащо попали до Ізенгарда? Чи<br />
багато знаєте?  Чи були в  полоні? Якщо так, [171]  то як  врятувались? Ось  які<br />
загадки хвилюють мудрого Сарумана. Його насмішка — це вища почесть…</p>
<p>
— Дякую  красненько, — сказав  Меррі. — Але для мене вища почесть — це чіплятися<br />
за твою полу, Гандальфе. В такому разі в мене  залишається надія дізнатись:  всю<br />
ніч ми будемо їхати чи відпочинемо?</p>
<p>
Гандальф розсміявся, і зауважив:</p>
<p>
— Цей народ з пантелику не зіб'єш! Раджу кожному магу  тримати при  собі гобіта,<br />
навіть  кількох; вони навчать висловлюватися коротко  та не заноситися за хмари.<br />
Вибач,  Меррі. Поговоримо про  низькі подробиці. Ми проїдемо ще десь дві години,<br />
заночуємо після виходу з долини. Вранці поїдемо  далі,  вже швидше. Я  мав намір<br />
спочатку навідатись до Едораса, але вирішив спершу повернутись до Хельмового Яру<br />
— бачив, гінці випередили нас? Вони послані попередити про повернення Теодена. А<br />
звідти ярл з усім своїм  військом піде гірськими стежками  до городища Дунхаран.<br />
Нам не годиться з'являтися великим  товариством відкрито  ні вдень, ні вночі без<br />
нагальної потреби.</p>
<p>
— Завжди з тобою так: то  ні мідного грошика, а то  раптом  золотий, — пробурчав<br />
Меррі. — Я ж  тільки спитав про  сьогоднішню ночівлю! Що таке Хельмів  Яр? Я  не<br />
знаю тутешньої місцевості!</p>
<p>
— А годилося б знати, бо інакше нічого  не зрозумієш. Але мені зараз бракує часу<br />
— маю обміркувати більш важливі предмети.</p>
<p>
— Гаразд, я  краще порозпитую Блукача. Він не такий  образливий, як  ти.  Тільки<br />
скажи — навіщо нам ховатися? Ми, здається, виграли війну?</p>
<p>
— Не війну, а  тільки  першу битву. Тепер  треба  подвоїти обережність. Я  й  не<br />
підозрював, що Ізенгард  і Мордор спілкувались якимсь чином. Око Барад-Дура буде<br />
нетерпляче  вдивлятись  у Долину Чародія та  в  роханські степи. Чим менше  воно<br />
нагляне, тим краще.</p>
<p>
Загін повільно посувався по дорозі.  Русло Ізени то наближалось, то віддалялось.<br />
Ніч накрила  гори  чорним ковпаком; повіяв  холодний  вітер. Місяць,  вже  майже<br />
уповні,  розливав  навкруги  бліде сяйво.  Гори  праворуч  почали  зменшуватися,<br />
попереду відкрилась гладенька рівнина.</p>
<p>
Тут подорожні завернули на плоскогір'я та зупинились у невеличкому видолинку, що<br />
відкривався  на південь, серед відрогів останнього  піка південного ланцюга гір,<br />
суціль [172] укритих зеленню. Під ногами шурхотіла торішня папороть, тугі пагони<br />
висувалися з вологої  землі; свіжістю відгонило від неї. Близько півночі роханці<br />
розташували табір  у  заростях.  Між розчепіреного коріння  старого, покрученого<br />
вітрами, але міцного глоду запалили вогонь, повечеряли, призначили вартових,  по<br />
двоє  на  зміну,  та обляглись. Гобіти вибрали  собі  зручний куточок  осторонь,<br />
зробили м'яку підстилку з  сухої  папороті. Меррі страшенно хотілося  спати, але<br />
Пінові чогось стало неспокійно; підстилка тріщала й шурхотіла під ним.</p>
<p>
— Та що ти все крутишся? — незадоволено буркнув Меррі. —  До мурашника потрапив,<br />
чи що?</p>
<p>
— Ні,  просто ніяк не  вляжусь зручно. Ти не  згадаєш, коли  ми  останнього разу<br />
спали на постелі?</p>
<p>
— Полічи  на  пальцях, —  позіхаючи,  порадив  Меррі. —  Від того  дня, коли  ми<br />
попливли з Лоріену…</p>
<p>
— Це не те, — зітхнув Пін. — Я маю на увазі справжню постіль, ліжко та все інше.</p>
<p>
— Тоді треба лічити від Рівенделлу. Особисто я нині засну без будь-якої постелі.</p>
<p>
— Тобі  поталанило, —  знову  зітхнув  Пін  по  хвилі  роздумів. —  Ти  їдеш   з<br />
Гандальфом…</p>
<p>
— То що ж з того?</p>
<p>
— Він тобі, либонь, багацько порозповідав.</p>
<p>
— Авжеж! Цілий оберемок. Тільки ти все чув,  ми  ж не робили з цього таємниці, а<br />
ви  їхали  близько.  Ну,  а якщо  вважаєш,  що  тобі він  більше скаже, —  давай<br />
поміняємось завтра, якщо старий не буде проти.</p>
<p>
— Спасибі, ти  дуже люб'язний…  Але  Гандальф  такий  скритний!  Він  зовсім  не<br />
змінився.</p>
<p>
— А на мій погляд, змінився, — заперечив Меррі. Сон відлетів, настирливі питання<br />
Піна  стурбували  його. — Він  немов  виріс, став  і грізнішим,  і лагіднішим, і<br />
веселішим, і  серйознішим. Як  він Саруманові дав  відсіч!  Адже  раніше Саруман<br />
стояв вище  Гандальфа, він очолював Раду… Хоча, хай мене оліфант вбрикне, якщо я<br />
знаю, яка це Рада. Він був Саруманом Білим. А тепер у білому ходить Гандальф.</p>
<p>
— Це ти насправді правильно помітив, — згодився  Пін. — Але потайливості в ньому<br />
менше не стало. От хоч би  щодо  цієї скляної кулі.  Відразу ж  було  видно:  ця<br />
знахідка його обрадувала, щось таке він знає чи здогадується. Та нам  — ані пари<br />
з уст!  А це ж я підняв це скельце,  не [173] дав  йому потонути у  багнюці, сам<br />
його  тягав! «Ану, відцай-но!» — оце  й уся подяка! А скельце  цікаве. Страшенно<br />
важке, між іншим.</p>
<p>
Останні слова Пін промовив пошепки, майже безгучно, одними вустами.</p>
<p>
— Ага, ось  що  тебе  розпирає, - сказав  Меррі. —  Перегріне, голубчику, згадай<br />
слова  Гілдора: у справи мудреців носа не  сунь — голову втратиш.  Сем це  часто<br />
повторював…</p>
<p>
— Але ж ми  бозна-скільки часу тільки тим і займаємось,  що втручаємось у справи<br />
мудрих. Я готовий ризикнути, аби довідатись, що це за кулька.</p>
<p>
— Та  спи  ти, невгамовний, —  розсердився  Меррі. —  Можеш мені повірити,  щодо<br />
допитливості жоден Тук не переплюне Брендібоків, але зараз не час…</p>
<p>
— Сам  знаю. Я  просто сказав — цікава штучка, що ж тут такого? Тільки нам її не<br />
побачити, як своїх вух: Гандальф над нею трясеться, мов квочка…</p>
<p>
— Ранок покаже, — позіхнув Меррі. — Завтра по сніданку ми з тобою цим займемось,<br />
я тобі допоможу, може,  старий щось і скаже. А зараз у мене очі злипаються. Якщо<br />
я ще раз позіхну, то щелепи виверну… На добраніч!</p>
<p>
Пін  не  став більше заважати  другові,  але  сон все ще не  йшов до нього. Тихо<br />
шелестіли вогкі  віти з бруньками, що  вже  набубнявіли, мирно похропував Меррі;<br />
думки про чорну кулю все сильніше оволодівали Піном. Він пригадав,  який  важкий<br />
той кришталь, як таємничо  блищить багрове  ядро під  гладкою матовою оболонкою…<br />
Бідолашний гобіт крутився дзиґою, товкся,  відганяючи спокусу, — нарешті відчув,<br />
що більше йому несила терпіти.  Він  підвівся,  спираючись на лікоть, озирнувся.<br />
Місяць  залляв  стоянку білим тьмяним світлом,  під кущами  лежали виразні тіні.<br />
Вартові зникли — мабуть, піднялись вище чи залягли у папороті. Сам не розуміючи,<br />
що його штовхає, Пін прокрався до Ган-дальфа. Маг,  здавалося,  спав, але повіки<br />
його були напіврозплющені, з-під довгих вій  виблискували зіниці. Пін відступив.<br />
Гандальф  не  ворушився,  і Пін, майже мимоволі, підкоряючись нездоланній  силі,<br />
підповз збоку та  завмер. Гандальф  загорнувся у ковдру, плащ підстелив зісподу;<br />
між  його ліктем  та правим боком окреслювалась  куля, зав'язана  у темне сукно.<br />
Руки мага зісковзнули з вузла та безтурботно розкинулись поряд з ним. [174]</p>
<p>
Тамуючи  подих, Пін почав потихеньку витягувати вузол. Він виявився не таким уже<br />
й важким. «Яке-небудь ганчір'я», — подумав він з полегшенням, але вузол на місце<br />
не поклав. Йому спала  на думку нова витівка. Він відійшов навшпиньки, намацав у<br />
траві камінь бажаного розміру, розгорнув  сукно та зробив  новий  вузол;  тільки<br />
підклавши його під бік Гандальфові, він наважився поглянути на свою здобич. Так,<br />
це була жадана куля: гладка, темна та невинна, вона  смирно лежала на колінах  у<br />
гобіта. Пін нашвидку  загорнув  її у свій  плащ  і вже зібрався відбігти, аж тут<br />
Гандальф  перевернувся  та  щось  нерозбірливо  промурмотів  уві  сні; рука мага<br />
намацала твердий вузол і міцно стиснула. Гандальф зітхнув та знов затих.</p>
<p>
«Дурень ти,  дурень! — вилаяв Пін сам себе. — Лихо  хочеш накликати? Відклади цю<br />
штуку,  щоб їй провалитись у болото! —  Всі  жижки йому тремтіли, він не  міг ні<br />
піти геть, ні повернути викрадену кулю. — Нічого  не вийде. Так я можу розбудити<br />
старого.  Треба зачекати,  оговтатись.  А поки  що подивлюсь  хоч краєчком  ока,<br />
тільки не тут…»</p>
<p>
Пін  повернувся до свого  лігвиська, присів під кущем, підібгав коліна та поклав<br />
на них кулю; так  хлопець-ласун  тікає  з  повною мискою подалі, щоб ні з ким не<br />
ділитись. Глибоко  зітхнувши,  Пін розгорнув  плащ.  Повітря  навкруги одразу  ж<br />
загустіло й застигло. Спершу куля залишалась темною, тільки місячне світло грало<br />
на гладеньких  боках. Потім  в глибині  затремтів та почав розгорятись маленький<br />
вогник. Це  жевріюче,  дедалі  яскравіше багрове  ядро  притягало  погляд  —  не<br />
відірватись… Невдовзі вся куля  вже  палала всередині, і Пінові  примарилось, що<br />
вона почала обертатися, а може, це іскри вихором крутились там. Потім все згасло<br />
Пін скрикнув,  смикнувся,  але  випростатись  вже  не  міг;  скорчившись  в  три<br />
погибелі,  він  ще міцніше стиснув  кулю  обома  руками. Вуста  його  безпомічно<br />
ворушились, потім вирвався слабкий, придушений стогін, він упустив кулю  та впав<br />
горілиць.</p>
<p>
Почувши шум, пр'имчались вартові і негайно підняли на ноги весь табір.</p>
<p>
— Ось він, викрадач! — скричав Гандальф і  поспіхом накинув плащ на темну,  тиху<br />
кулю. — Що ж ти витворив, Піне! Цього ще нам бракувало…</p>
<p>
Похмурий та стурбований, він  схилився над непритомним  гобітом, взяв  за  руку,<br />
прислухався  до  подиху,  потім  [175]  поклав долоню  на  чоло. Гобіт  зітхнув,<br />
зойкнув,  присів та з подивом вирячився  на товаришів,  що оточили його, на їхні<br />
збентежені, синювато-бліді у місячному сяйві обличчя.</p>
<p>
— Не для тебе,  Сарумане! — проказав він  якимось неживим голосом, відсахнувшись<br />
від Гандальфа. — Я пришлю по нього. Ти збагнув? Повтори…</p>
<p>
Він рвонувся, намагаючись  скочити та втекти.  Гандальф  притримав його ласкаво,<br />
але владно:</p>
<p>
— Куди? Стій, Перегріне Тук!</p>
<p>
Пін здригнувся та осів на землю, несвідомо чіпляючись за руку мага.</p>
<p>
— Гандальф! Вибач мені, вибач!</p>
<p>
— Що вибачати? Спершу розкажи, що ти, власне, накоїв?</p>
<p>
— Я взяв…  взяв кульку…  та глянув на  неї,- затинаючись,  вимовив Пін. — Я  там<br />
побачив… таке страшне.  Хотів утекти й  не зміг. А він прийшов  та почав питати.<br />
Питати без слів… подивиться на мене, і я чую, і… і більше нічого не пам'ятаю.</p>
<p>
— Не ухиляйся, — суворо сказав Гандальф. — Що ти бачив та що казав?</p>
<p>
Пін помружився, потер  руками  скроні.  Всі  дивились  на нього, один Меррі,  не<br />
витримавши, відвернувся. Але обличчя Гандальфа не пом'якшало.</p>
<p>
— Говори! — наказав він.</p>
<p>
Пін  почав тихо  й невпевнено, але мало-помалу слова його зазвучали виразніше та<br />
голосніше.</p>
<p>
— Темне  небо, високі  мури  та  маленькі  зірки.  Все дуже далеке й давнє,  але<br />
виразне. Потім зірки замигтіли, їх  заступили якісь крилаті чудовиська. Велетні,<br />
мабуть, хоча в кулі  вони здавались не більше летючої миші.  Їх  було дев'ятеро.<br />
Один полетів раптом  просто на мене, він виростав щомиті, в нього  такі жахливі…<br />
Ні, ні! Не можу!.. Ну, думаю, ось  зараз  вилетить  з кулі,  а він просто щез, і<br />
тоді з'явився ТОЙ  та звернувся  до  мене… «Ти повернувся? Чому не з'являвся так<br />
довго?»  Я не відповів.  Він знову спитав:  «Хто ти?» Я не хотів казати, але він<br />
напирав, натискав, мені стало боляче,  і я сказав: «Гобіт».  Тут він злорадо так<br />
зареготав, немов ножем порснув. Я спробував вирватись. Але він сказав: «Стривай.<br />
Ми незабаром побачимось.  Скажи Саруманові, що іграшка  не для нього. Я невдовзі<br />
пришлю [176] по неї. Зрозумів? Повториш йому все до слова!» І так вп'явся очима…<br />
Ні, ні! Далі нічого не пам'ятаю…</p>
<p>
— Дивись мені у вічі, - звелів Гандальф.</p>
<p>
Пін  слухняно  підніс  голову.  Маг  довго  вдивлявся,  потім  по  обличчю  його<br />
промайнула слабка тінь посмішки. Він м'яко опустив руку на голову Піна.</p>
<p>
— Все гаразд. Можеш більше нічого  не казати. Ти не дуже постраждав. У тобі нема<br />
обману, чого я побоювався. Вплив був зовсім  недовгим. Пін такий  — де не посій,<br />
то  там і  вродить:  і потрапив у пастку,  й  виплутався! Хтось мудріший за тебе<br />
вийшов би з  такої халепи скаліченим… Але будь  обачний! Ти, а з  тобою і всі ми<br />
врятувались завдяки щасливому випадку, як  звичайно  кажуть. Вдруге  на талан не<br />
покладайся. Якби  ТОЙ захотів  тебе допитати, ти б йому все виказав та згубив би<br />
всіх  нас,  можеш не  сумніватись!  Він  не  став  занадто  натискати,  тому  що<br />
розраховує незабаром  одержати  тебе  цілком, а вже  у Чорному Замку  з тебе всі<br />
відомості витягли б… Не трусись. Хто втрутиться  у справи чародіїв, не обереться<br />
клопоту.  Гаразд, заспокойся. Я  тобі вибачаю. Не хнюп носа —  найстрашнішого ми<br />
уникнули…</p>
<p>
Він взяв Піна на руки та переніс на постіль з папороті. Меррі допоміг йому лягти<br />
і сам сів поряд.</p>
<p>
— Лежи, відпочивай, а якщо  зможеш, засни, — сказав Гандальф. — А якщо знов руки<br />
засверблять —  скажи негайно мені.  Від  цього можна вилікувати.  І у будь-якому<br />
разі, мій дорогий гобіте, не підкладай мені під лікоть твердих каменюк!</p>
<p>
Роханці  та  троє Хранителів ще стояли  навколо Саруманової  кулі,  стурбовані і<br />
здивовані.</p>
<p>
— Небезпека підкралась  з  такого  боку, звідки її  ніхто  не очікував, — сказав<br />
Гандальф, повернувшись до них. — Ми були на волосину від краху.</p>
<p>
— Що з Піном? — спитав Арагорн.</p>
<p>
— Думаю,  все обійдеться. ТОЙ дивився на нього недовго, та й взагалі гобіти — на<br />
подив стійкий  народ. Спогади швидко зітруться, навіть занадто швидко. Не відмов<br />
мені  в послузі,  Арагорне,  візьми  на  себе  зберігання  цієї  кулі.  Не  хочу<br />
приховувати, ця річ небезпечна.</p>
<p>
— Не для  всіх, — сказав Арагорн. — Дехто має на неї  безперечне право: куля ця,<br />
без сумніву, не що інше, як [177] палатір Еленділа, який королі Гондору доручили<br />
охоронцям Ортханка. Мій час наближається… Я візьму палантір та буду зберігати.</p>
<p>
Гандальф підняв кулю, старанно загорнув і подав Арагорнові з низьким уклоном, що<br />
всіх здивувало:</p>
<p>
— Прийми його, лицарю Білого Дерева — як задаток тих скарбів,  котрі будуть тобі<br />
повернені. Але якщо  дозволиш  дати  тобі  пораду,  прошу:  не  користуйся  ним,<br />
принаймні найближчим часом. Будь обачний!</p>
<p>
— А чи  бував я  коли-небудь нетерплячим  та  необачним протягом всіх цих довгих<br />
років чекання та приготувань?</p>
<p>
— Постарайся не  спіткнутись  на  останньому  кроці, - сказав Гандальф. — Бережи<br />
таємницю. І всіх вас, друзі, прошу  про  те ж саме. Ніхто, а перш за все Пін, не<br />
повинен знати, де куля. Це моя провина, недодивився я в Ізенгарді: не можна було<br />
дозволяти  гобітові  брати  його  в  руки,  та  ще  й заглядати —  спокуса  може<br />
повернутись. Але я був зайнятий Саруманом і не відразу  збагнув, що за подарунок<br />
підніс нам Гадючий Язик… Зате зараз я знаю це цілком точно.</p>
<p>
— Поза будь-яким сумнівом, —  сказав  Арагорн. — Нарешті з'ясувалось, як Саруман<br />
підтримував зв'язок з Мордором. Багато чого тепер стане зрозумілим.</p>
<p>
— Яка велика міць у наших ворогів і які великі їхні помилки! —  вигукнув Теоден.<br />
— Втім, є старе прислів'я: злоба, мов змія, від своєї ж отрути гине.</p>
<p>
— Авжеж,  так  буває,  -  кивнув  Гандальф. — А сьогодні нам особливо пощастило.<br />
Витівка  гобіта  врятувала мене  від непоправної помилки:  адже  я  збирався сам<br />
випробувати кристал, з'ясувати,  для чого він служить. І відкрився б Ворогу! А я<br />
поки що до цього не готовий —  та й чи буду повністю готовий коли-небудь? Навіть<br />
якщо б мені вистачило сили вирватись, Око побачило б мене, а це — кінець… Він не<br />
повинен нічого знати про мене, поки не настане час.</p>
<p>
— Чи він ще не настав? — спитав Арагорн.</p>
<p>
— Все  поки що  невизначено,  але  вже ненадовго, і  нам треба скористатися цим.<br />
Ворог, без сумніву, вважає, що палантір ще в Ортханку. Звідки йому знати правду?<br />
Значить,  він впевнений, що гобіт в  полоні  й  Саруман примусив його дивитись у<br />
кулю, щоб помучити. Голос та вигляд  гобіта  закарбувався у  його пам'яті, тепер<br />
він  чекає, коли виконають  його  накази.  Доки  він  дізнається  про свою [178]<br />
помилку,  ми  мусимо поспішити.  Зволікати  більше  не можна.  Я негайно  візьму<br />
Перегріна та піду з ним, щоб він тут не страждав марно.</p>
<p>
— А  ми розділимось, —  сказав  Теоден. —  При мені залишаться  Еомер та  дюжина<br />
вершників, усіх  інших віддаю у розпорядження Арагорна, нехай сам вирішить, куди<br />
їх вести.</p>
<p>
— Хай так і буде, — згодився  Гандальф. — Постарайся якомога швидше сховатись  у<br />
Хельмовому Яру.</p>
<p>
Він ще не скінчив говорити,  коли  чорна тінь  заступила  місяць. Крижаний холод<br />
зціпив кров  у  жилах,  кілька  дружинників  упали  на  траву, затиснувши голови<br />
руками.  Лише дехто  відважився  крадькома  глянути  на  небо.  Крилатий  силует<br />
промчав,  мов буря, та,  окресливши  широку петлю,  завернув  на  північ.  Зірки<br />
згасали  при його  наближенні,  немов він  дмухав  на них.  Потім він зник; люди<br />
ожили, стали підійматися, долаючи заціпеніння.  Тільки Гандальф, стиснувши руки,<br />
стояв нерухомо, не відриваючи погляду від неба.</p>
<p>
</p>
<p>
</p>
<p>
</p>
<p>
<br />
— Назгул! — голосно сказав він. — Посланець  Мордору.  Крилаті  перелетіли через<br />
Велику ріку. Буря близько! Не ждіть світанку, забудьте про відпочинок! В дорогу!<br />
В дорогу!</p>
<p>
Він бігцем метнувся туди, де спали гобіти, і свистом  підізвав Тінебора. Арагорн<br />
поспішив за ним.</p>
<p>
— Агов, друже,  дозволь  тебе потурбувати, — сказав Гандальф, підіймаючи Піна, —<br />
Тобі доведеться поїхати зі мною. Тінебор помчить нас швидше, ніж вітер…</p>
<p>
Тінебор  вже чекав на  галявині.  Закинувши за  плече  свою майже пусту  дорожню<br />
торбу, Гандальф скочив  на  коня. Арагорн  подав йому  в'ялого  спросоння  Піна,<br />
допоміг посадити, загорнути.</p>
<p>
— Щасти вам! Наздоганяйте нас! — крикнув Гандальф. — Уперед, Тінеборе!</p>
<p>
Прекрасний скакун  труснув гривою, махнув хвостом та рвонувся вперед, мов срібна<br />
блискавка, тільки земля бризнула з-під копит.</p>
<p>
— Тиха  ніч  та  безтурботний  відпочинок, —  сказав  Меррі  Арагорну. — Щастить<br />
декому!  Піну не  хотілося спати, але хотілося  пересісти  до Гандальфа  —  ось,<br />
дивиться, він вже ще, замість того, щоб  обернутися на камінь та стирчати тут на<br />
науку нащадкам… [179]</p>
<p>
— Не  бурчи, — сказав  Арагорн. —  Ще невідомо,  що  сталося  б,  якби  палантір<br />
Ортханка потрапив до твоїх рук. Зате ти тепер поїдеш зі мною. Вирушимо за чверть<br />
години. Приготуйся, збери Пінові речі. Та поквапся, друже!</p>
<p>
Тінебор  летів стрілою  по  рівнині. Його  не  треба  було  ані  підганяти,  ані<br />
направляти. Не  минуло й години, а вони вже переправились через  броди на Ізені,<br />
проїхали повз свіжий курган.</p>
<p>
Сили  повертались  до  Піна.  Він  зігрівся, а зустрічний вітер  приємно освіжав<br />
обличчя.  Поряд з Гандальфом  було  затишно  та  спокійно. Жахливі  враження від<br />
чарівної кулі  та крилатої тіні блідли в  пам'яті  та вже здавались напівзабутим<br />
сном.</p>
<p>
— А я  й не знав,  Гандальфе, що ти їздиш так  хвацько, — сказав Пін, покрутивши<br />
головою. — Оце так так: ані сідла, ані вуздечки!</p>
<p>
— Я по-ельфійськи звичайно не  їжджу, — відізвався маг. — Інша  річ Тінебор! Він<br />
вузди не визнає. Нікому не дасть себе  приборкати,  доки сам не  схоче, але  вже<br />
коли схоче, можна ні про що не турбуватися, не впадеш, доки сам не забажаєш.</p>
<p>
— А з якою швидкістю він біжить? Судячи з вітру, він, можна  сказати, летить,  а<br />
поштовхів зовсім не відчувається!</p>
<p>
— Жоден, навіть найкращий рисак не наздожене його. Поглянь, рівнина підіймається<br />
і  ґрунт весь у  вибоїнах —  а Тінебору це байдуже!  Як швидко наближаються Білі<br />
Гори!  Ось  там  — піки Тризубця. Незабаром  побачимо  роздоріжжя та  луги перед<br />
Валом, де позавчора скінчився бій.</p>
<p>
Пін дивився уперед,  Гандальф  наспівував щось до себе,  бурмотів  уривки рядків<br />
різними мовами,  а дорога, миля за милею, збігала з-під копит коня.  Нарешті маг<br />
заспівав дещо голосніше, і Пін крізь гул вітру почув:</p>
<p>
 Високі кораблі, високі королі,<br />
 Тричі по три,<br />
 Що привезли вони з незнаної землі,<br />
 Здолавши морські глибини, —<br />
 Сім каменів, сім зірок<br />
 І Біле Древо єдине…</p>
<p>
— Що це, Гандальфе? — поцікавився Пін.</p>
<p>
— Я пригадав дещо з  Пісні  про діяння. Гобіти її, мабуть, забули, якщо  взагалі<br />
знали. [180]</p>
<p>
— Нічого ми не забули, — сказав Пін. — Ми маємо свою Пісню про діяння, просто ти<br />
ніколи не цікавився нею. Але цих слів я не чув. Що це за сім зірок? Про що це?</p>
<p>
— Про палантіри стародавних королів.</p>
<p>
— А що це таке?</p>
<p>
— «Палантір»  значить  «те,  що далеко  бачить».  Кристал  з  Ортханка — один  з<br />
палантірів.</p>
<p>
— Отже, ця куля… — Пін загнувся, — цю кулю не Ворог зробив?</p>
<p>
— Ні йому, ні Саруманові на це не  вистачило б ані вміння, ані  влади. Палантіри<br />
були створені у  далекій країні Ельдамар. Можливо, що  створив їх сам Феанор. Як<br />
давно це було, тепер вже не полічити… На жаль, Саурон здатний обертати всі добрі<br />
речі на зло. Ось що згубило Сарумана! Будь-кому небезпечно користатись витворами<br />
мудрості, що перевершує  його власну.  Саруман втратив розум, бо  йому забаглося<br />
сховати  палантір від  усіх, привласнити  його. Він мовчав про  це, не сповістив<br />
нікого з Ради! Ми навіть не  знали, що палантіри уціліли після розгрому Гондору.<br />
Ніхто,  окрім членів Ради,  ні люди, ні ельфи, вже й не пам'ятають, що палантіри<br />
існували. Тільки в роді Арагорна  збереглась  пам'ять,  та  ще ось  у Пісні  про<br />
діяння…</p>
<p>
— А для  чого вони служили? — спитав Пін,  дуже здивований, що одержує відповіді<br />
на всі запитання — він намагався скористатися з доброзичного настрою мага.</p>
<p>
— З їхньою допомогою можна бачити  на велику відстань та обмінюватись думками, —<br />
сказав Гандальф. —  Це допомагало людям Гондору оберігати  цілісність та безпеку<br />
королівства. По одній кулі розмістили у Мінас-Анорі, Мінас-Ітілі та в  Ортханку.<br />
Головний палантір знаходився під Зоряним  Куполом  в Осгіліаті, доки  той не був<br />
узятий  та зруйнований, а останні три десь в найвіддаленіших кутках,  нині ніхто<br />
до пуття  не знає, де саме  —  про це навіть  пісень не залишилось. У Рівенделлі<br />
вважають,  що  це  були Аннумінас, Амон-Сул  та Баштове Узгір'я, що простягло-ся<br />
уздовж Затоки  Лун та  Срібної Гавані. Кожний кристал міг зв'язатись з будь-яким<br />
іншим, але лише осгіліатський керував усіма одночасно. І ось тепер виявилось, що<br />
палантір Ортханка зберігся!  Без зв'язку з іншими він міг, щоправда,  показувати<br />
лише зменшені  образи  минулих  часів.  Зрозуміло,  це  також ставало  у  нагоді<br />
Саруманові, але йому  цього було замало. Він намагався сягнути своїм  [181] оком<br />
якомога далі, поки не дотягся до Барад-Дура та підпав під владу Саурона. Хтозна,<br />
що сталося з палантірами Гондору  й Арнору:  чи  розбиті вони, чи  затолочені  у<br />
землю, чи потонули в безоднях моря… Але принаймні один  з них  уцілів і потрапив<br />
до Саурона. Найімовірніше, це палантір  з Мінас-Ітілю: ця фортеця була захоплена<br />
дуже  давно,  стала  твердинею зла  і зветься  тепер Мінас-Моргул.  Легко  можна<br />
уявити,  як це сталося: погляд Сарумана блукав навмання, потрапив до пастки й не<br />
спромігся вирватись. Ним керували здаля; спершу переконували, потім, коли треба,<br />
залякували.  Шуліка  потрапив  до   пазурів  стерв'ятника,  павук  заплутався  у<br />
сталевому павутинні. Цікаво, чи давно його  примусили постійно звітуватись перед<br />
хазяїном та одержувати вказівки? Чи давно палантір зв'язав Ортханк з Барад-Дуром<br />
так  міцно,  що  з  одного  погляду можна думкою  перенестися до  замку  Чорного<br />
Володаря?  А як вона притягає, ця  куля! Я сам відчув її  силу. Як  вона зваблює<br />
випробувати твердість волі, перевірити, чи зумію я вирвати її з влади Ворога  та<br />
направити, куди  хочеться  мені, -  подолати моря  води й  часу, повернутись  до<br />
Тіріону Прекрасного, причаститися до  невичерпної мудрості  Феанора, придивитись<br />
до  майстерності його  рук,  насолодитись  безтурботними  роками, коли квітли  і<br />
Срібне дерево, і Золоте… Гандальф махнув рукою і замовк.</p>
<p>
— Але я ж нічого такого не знав, — винувато сказав Пін. — Не знав, що роблю!</p>
<p>
— Відверто кажучи, дещо ти знав, — заперечив Гандальф. —  Ти  розумів, що вчинок<br />
твій поганий та дурний. Ти навіть казав це сам собі, але не побажав послухатись…<br />
А я не  попередив тебе, тому що тільки зараз, у  цю мить, розглянувши всі  події<br />
останніх  днів, зрозумів ясно всю  історію.  Але навіть якби я  заздалегідь тебе<br />
застеріг, це не  врятувало  б  тебе від спокуси та не полегшило боротьби  з нею.<br />
Навпаки! Не обпікши пальців, не впевнишся, що вогонь пече… Зате тепер ти візьмеш<br />
до тями, що вогню слід уникати.</p>
<p>
— Вже  втямив, — сказав Пін. — Хоч всі сім куль переді  мною поклади, я  руки до<br />
кишень, очі заплющу, та й годі!</p>
<p>
— Дуже  добре, — посміхнувся  Гандальф. — Я  сподівався, що  твоя  розсудливість<br />
прокинеться.</p>
<p>
— А ще я хотів спитати… — почав був  Пін, але Гандальф, сміючись, перервав його:<br />
[182]</p>
<p>
— Змилуйся!  Якщо  я мушу відповідати на  всі  питання, щоб відвернути тебе  від<br />
зайвої  цікавості, мені до кінця моїх днів нічим  іншим займатися не доведеться!<br />
Лишенько моє… чого тобі ще треба?</p>
<p>
— Назви  всіх  зірок  на небі  й  усіх тварин на  землі, історію  Середзем'я від<br />
створення світу,  а також описи Закрайнього Краю та Моря Розлуки, — випалив Пін.<br />
— Аякже? Чи варто бажати меншого? Але я тебе не кваплю. Поки що просто скажи, що<br />
то за тінь пролетіла над нами? Чому ти кричав «посланець Мордору»? Хто це був та<br />
навіщо летів до Ізенгарда?</p>
<p>
— Він летів за тобою, — сказав Гандальф. — Чорний  вершник,  назгул на крилатому<br />
коні.</p>
<p>
— Але звідки ж… — тремтячим голосом  спитав Пін, — звідки ж йому знати,  що це я<br />
дивився у…</p>
<p>
— Звісна річ,  він не  знав. Від  Барад-Дура  до Ортханка  двісті ліг  пташиного<br />
льоту, а може, й більше, навіть назгулу на це треба кілька годин. Скоріш за все,<br />
Саруман часто користався палантіром  з того  дня, як  відправив своє військо  на<br />
Рохан;  вважаю, чимало його  потайних думок  прочитав  той, другий, більше,  ніж<br />
Саруману сподобалось би. Отже, тепер надіслано посланця — вияснити, чим зайнятий<br />
Саруман.  А  після  пригод  сьогоднішньої  ночі,  треба  думати,  приїде  другий<br />
посланець,  і дуже швидко. Пастка, куди  Саруман необачно поткнувся, замкнеться.<br />
Назгули не знайдуть бранця, якого їм обіцяли. Палантіра в Ортханку  більше нема,<br />
і  Саруман не зможе  ні роздивитися, що діється  в  далечині, ані відповісти  на<br />
виклик свого володаря. Саурон підозрює, що Саруман  сховав полоненого і навмисне<br />
опирається  впливу  кристала.  Це  аж  ніяк не  полегшить  Саруманові з'ясування<br />
стосунків. Особливо якщо врахувати, що  Ізенгард лежить зруйнований, а він цілий<br />
та  здоровий  у  недоторканому  Ортханку.  Хочеш  не  хочеш,  він  здаватиметься<br />
Сауронові  бунтівником.  А  він  же  відмовився  піти  за  мною, саме  щоб цього<br />
уникнути! Ну, хай сам  вигадує, як викрутитись…  Поки він сидить  в  Ортханку, в<br />
нього, мабуть, вистачить сили опиратися Дев'ятці. Може, він відважиться на це, а<br />
може, затримає назгула чи хоча б уб'є  його скакуна. І тоді хай пастухи пильніше<br />
стережуть табуни Рохану!</p>
<p>
Не можу передбачити, чи добре це для нас, чи погано; може, негаразди з Саруманом<br />
перекреслять  або  зовсім  порушать якісь  плани Ворога.  Але  Саурон  неодмінно<br />
довідається,  [183]  що я був  у  Ізенгарді, стояв  на  ґанку  Ортханка і гобіти<br />
чіплялись за мою полу.  Ось цього я боюся більш за все. Май на  увазі: рятуючись<br />
від вогню, ми  ліземо прямо  у полум'я. Кожний стрибок  Тінебора наближає нас до<br />
Країни Тіні, мій чудовий Перегріне!</p>
<p>
Пін зіщулився та щільніше загорнувся у плащ;  його раптом пронизав холод. А сіра<br />
земля все летіла й летіла з-під копит Тінебора, срібної тіні у струменях вітру.</p>
<p>
— Поглянь, —  сказав Гандальф, — перед нами долини Західного Долу, звідси дорога<br />
веде на  схід. Ось  та чорна  пляма  — вхід до Хельмового  Яру.  Там знаходиться<br />
Агларонд, Осяйні Печери. Про них  при нагоді розпитай Гімлі  —  хоч раз  у житті<br />
одержиш  відповідь набагато змістовнішу, ніж  тобі треба. Але  самі печери ти не<br />
побачиш, у всякому разі, не зараз.</p>
<p>
— Невже ми не заїдемо до Хельмового Яру? — здивувався Пін. — Куди ж ми прямуємо?</p>
<p>
— До Мінас-Тіріта. Треба дістатись туди, поки війна не перетяла нам дороги.</p>
<p>
— Леле! А чи далеко до Мінас-Тіріта?.</p>
<p>
— Та вже ж не близько. Втричі  далі,  ніж до Золотого Двору Теодена, а до  нього<br />
десь  миль  сто на  схід,  якщо брати звідси  по  прямій,  як літають  птахи… чи<br />
назгули.  Тінеборові доведеться  попрацювати.  Хто встигне  раніш?  До  світанку<br />
зупинятись не будемо — це ще  години дві чи три. А потім навіть  Тінеборрві буде<br />
потрібний відпочинок  у якійсь ущелині, а може,  і в Едорасі. Ти б краще поспав,<br />
якщо зможеш — з першим промінням сонця побачиш золоті дахи Еорлового двору. А ще<br />
за два дні — фіолетові тіні під горою Міндоллуїн та білі стіни башти Денетора…</p>
<p>
Пін міцніше вчепився у Гандальфа й заплющив очі. Старий маг схилився до шиї коня<br />
і тихо сказав:</p>
<p>
— Вперед, Тінеборе!  Лети, друже мій, як ніколи ще  не літав.  Ми  вже на  твоїй<br />
рідній землі, тобі знайомий тут кожен камінець. Лети — вся наша надія на тебе…</p>
<p>
</p>
<p>
</p>
<p>
</p>
<p>
<br />
Тінебор закинув голову та дзвінко заіржав, немов почув спів бойової сурми; іскри<br />
бризнули з-під копит. Він розрізав темряву, як біла блискавка…</p>
<p>
Сон подолав нарешті  Піна;  засинаючи,  він відчував, нібито вони  з  Гандальфом<br />
скам'яніли, і Тінебор обернувся на нерухому статую,  а земля сама собою вислизає<br />
в нього з-під ніг під могутній посвист вихору.</p>
<p>
</p>
<p>
<br />
Частина четверта</p>
<p>
</p>
<p>
</p>
<p>
Розділ 1 ПРИБОРКАННЯ СМЕАГОРЛА</p>
<p>
<br />
— Та-ак, пане мій, кепські наші справи, — пробурмотів Сем  Гемджи. Він зі страху<br />
вчепився у Фродо і безпомічно витріщався у темряву.</p>
<p>
Був  вечір  третього  дня походу —  а може, й  не третього;  вони втратили  лік,<br />
долаючи голі, сухі  схили  Прирічного Узгір'я, Емін-Мейл. Раз  по раз доводилося<br />
кружляти, натикаючись на непрохідні хащі, повертатися і починати спочатку.</p>
<p>
Попри все вони  впоралися непогано, головне — не збилися зі  шляху на схід серед<br />
плутанини  гір.  Вони  намагалися триматися  зовнішнього  краю  хребта,  але  їм<br />
заважали тріщини, урвища, осипи, а внизу, біля  підніжжя, тяглися мертві болота,<br />
гнилі і такі смердючі, що навіть птахи над ними не літали.</p>
<p>
Зараз гобіти зупинилися на  крутому  і  кременистому урвищі,  над  морем  сивого<br />
туману.  Над  головами низько  пливли хмари —  простягни  руку, і дістанеш.  Дув<br />
холодний  східний  вітер. Гнила  зелень  трясовин внизу буріла,  втрачала колір:<br />
настав вечір. Удень Андуїн  привітно  виблискував здаля,  коли сонце проривалося<br />
крізь хмари; тепер він розчинився у темряві. Але гобіти і не дивилися в той бік,<br />
де залишили  світ  друзів, світ  живих.  Вони змушували себе дивитися тільки  на<br />
південь і  схід, де неясною смугою скам'янілого диму  лежали гори. Серед вершин,<br />
врізаних у небо, слабко мерехтів ледь помітний вогник.</p>
<p>
— Кепські  справи! — повторив Сем. — Треба  ж: найменше хочеться йти саме  туди,<br />
куди  потрібно… Ох, чи  взагалі  потрапимо? Здається мені, ми помилилися шляхом.<br />
Злізти отут не можна, а якщо й зліземо,  куди далі — у трясовиння?  Чуєте,  який<br />
сморід? Ото бридота… [187]</p>
<p>
— Чую, —  відгукнувся  Фродо, не зводячи  очей  з  червоного вогню  на  обрії. —<br />
Мордор! —  шепнув він ледве чутно. —  Якщо  вже я повинен  іти, дістатися б туди<br />
скоріше, та щоб усе відразу скінчилося…</p>
<p>
Він пересмикнув  плечима. Вітер був крижаний, до  того  ж ще  й  тхнув  смородом<br />
гнилого болота.</p>
<p>
— Гаразд. Чи  погано, чи добре, не  стояти ж  отут  до  ранку!  Давай  пошукаємо<br />
яку-небудь місцинку, щоб не було протягу, та  поспимо. Либонь, вранці знайдеться<br />
стежка.</p>
<p>
— Вранці,  чи  до обіду,  чи  завтра до вечора, — буркнув  Сем, — чи опівдні  на<br />
свято. Я вам кажу, ми помилилися шляхом!</p>
<p>
— Не галасуй, — заспокоїв його Фродо. —  Якщо нам  судилося  потрапити до Країни<br />
Тіні, то й дорога знайдеться. Не можна гаяти часу, розумієш? А ми, мов навмисне,<br />
все  спотикаємося  тут. Може,  це  Чорний  Замок нам перешкоди ставить? Я зробив<br />
безліч  помилок:  треба було  залишити наших набагато  раніше,  зайти з  півночі<br />
східним берегом  Андушу через Емін-Мейл на рівнину, яку називають Полем Битви, і<br />
відтіля  прямо до Мордору.  А тепер вороття немає —  на березі  орки.  Я жахливо<br />
втомився, Семе. І я не знаю, як бути далі. Добре, хоч провізія ще залишилася…</p>
<p>
— Тільки ті, як  їх…  лембаси,  лоріенські коржики. Цього вистачить ще  надовго.<br />
Краще мало, ніж нічого… Я коли їх вперше скуштував, думав, ніколи не набриднуть,<br />
а зараз не  відмовився б від пари  бутербродів і пінти… ну хоч  півпінтй пива  —<br />
горло промочити. Я прихопив усіляке кухонне начиння, а навіщо? Тутечки і вогнище<br />
ні з чого розпалити, і варити нічого: трава навіть не росте!</p>
<p>
Вони  відшукали  западинку  серед  каміння  та   лягли.   Переспали  ніч  абияк,<br />
притискаючись одне до одного та дуже страждаючи від холоду. Ранком попрокидалися<br />
змерзлі, пом'яті, відламали на сніданок по шматочку хлібця.</p>
<p>
— Ви нічого не бачили? — запитав Сем, старанно пережовуючи крихти.</p>
<p>
— Не бачив і не чув уже другу ніч.</p>
<p>
- І я теж. Бр-р!  Аж  мороз за  плечі вхопив, як згадав ці очиська… Може, ми вже<br />
від нього відкараскалися? Гей, якби мене до його горлянки пустили, він би в мене<br />
за' булькав… [188]</p>
<p>
— Сподіваюся, до  цього  не дійде. Він дуже  спритно нас  вистежує, але тут,  на<br />
сухому грунті, ми і слідів, здається, ніяких не залишаємо. Напевно, він відстав.</p>
<p>
— От було б добре!</p>
<p>
— Знаєш, Горлум  —  ще півсправи. Вибратися б скоріше з гір!  Мені тут  весь час<br />
здається,  ніби  нас  положили  на  блюдечко — милуйся, кому заманеться.  Так  і<br />
Криваве Око помітить… Ну, добре. Пішли шукати дорогу…</p>
<p>
Одначе  минув ранок, полудень, наближався вечір, а шлях не знаходився. Раз у раз<br />
гобітам  вчувались  якісь  шуми: щось  гуркотіло,  збігаючи  по схилу,  дрібними<br />
камінчиками, або десь  гупало. Вони завмирали,  оберталися — але навколо  тільки<br />
вітер свистів серед скель, начебто нечистий подих поміж гострими зубами дракона…</p>
<p>
Незабаром пасмо гір почало завертати на північ. Хребет у тому місці був плаский,<br />
широкий; його  засипали  уламки  вивітреної породи,  тріщини  вузькими  жолобами<br />
спадали  додолу.  Щоб  обійти ці  вищербини,  Фродо  і Сему  доводилося забирати<br />
ліворуч,  віддаляючись від зовнішнього  краю; так  вони  пройшли пару миль, поки<br />
помітили, що помалу  спускаються трохи нижче.  Нарешті  їм  довелося зупинитися.<br />
Хребет круто завернув на північ, і  в ньому виявилася  глибока, широка западина.<br />
За нею здіймалася стрімка скеля, висотою десь ліктів за  тридцять, сіра,  гола й<br />
рівна, неначе її відтяли ножем. Шлях уперед було  відрізано. Але повертатися  на<br />
захід  значило заглибитися на  деякий  час до Країни  Тіні,  а  зі  сходу  зяяло<br />
провалля.</p>
<p>
— Нічого  не  поробиш,  Семе, будемо  спускатися, —  сказав Фродо. —  Кудись  та<br />
потрапимо.</p>
<p>
— Потрапимо у паршиву діру, ще гіршу за цю, — пророчив Сем.</p>
<p>
Насправді западина  виявилася  довшою  і глибшою,  ніж на перший погляд. За  неї<br />
чіплялися  жалюгідні,  спокор-чені  берізки  і  рідкі  ялинки.   Де-не-де  серед<br />
напівживих стовбурів стирчали мертві,  зовсім  обдерті  вітрами. У кращі дні тут<br />
шумів, напевно, густий, здоровий бір, але тепер залишилися тільки порохняві пні.<br />
Западина  розділяла цей  колишній ліс  надвоє і виходила на схил  гострим кутом.<br />
Фродо приліг і обережно визирнув. [189]</p>
<p>
— Дивись! Чи  то  ми пройшли  чимало, чи ті скелі стали нижчі. Тут, виявляється,<br />
можна спуститись!</p>
<p>
Сем  схопився за Фродо  і  дуже  неохоче глянув униз. Потім озирнувся на  скелю,<br />
здиблену ліворуч над їхніми головами.</p>
<p>
— Нічого собі! —  пробурмотів він. —  Звалитися звідси  цілком  можна… Втім,  це<br />
легше, ніж дрялатись на цю гору. Пурхати ми, на жаль, не вміємо.</p>
<p>
— Здолаємо, — втішив Фродо, змірявши  поглядом  відстань. — Тут ліктів сто,  сто<br />
десять, не більше.</p>
<p>
— Нам вистачить, — похмуро  сказав  Сем. — Леле,  мені  і  дивитися моторошно, а<br />
дивитися ж — не злазити…</p>
<p>
- І все ж таки ризикнемо. Бачиш, ось тут не так круто, і виступи є.</p>
<p>
Дійсно, нижче западини  гора немов осіла  під власною вагою, потріскалася, брили<br />
каміння випнулися сходинками — було куди поставити ногу.</p>
<p>
— Але якщо пробувати, то відразу, — мовив Фродо. — Сьогодні щось  рано  сутеніє,<br />
грозою пахне…</p>
<p>
Вдалині вже гарчало і глухо гуркотіло.  Запав  густий морок. Фродо подивився  на<br />
небо, похитав головою і став міцніше затягувати пояс поверх плаща.</p>
<p>
— Ну, як бажаєте, — похмуро промовив Сем. — Тільки дозвольте мені першому.</p>
<p>
— Тобі? — здивувався Фродо. — 3 якої речі?</p>
<p>
— А  з такої,  що  перший повинен іти той,  хто швидше  собі карк зламає. Ще  не<br />
вистачало мені впасти на вас і поховати обох замість одного!</p>
<p>
І не встиг Фродо відкрити рота, як Сем перекинув ноги,  перевернувся  і повис на<br />
руках, намацуючи ногами опору. Ніколи у житті  не доводилося йому виявляти  таке<br />
геройське безрозсудство.</p>
<p>
— Ні, не треба! — закричав, опам'ятавшись, Фродо. —  Семе, дурнику  мій дорогий,<br />
не треба! Ти уб'єшся, хіба можна лізти навмання! Повернись!</p>
<p>
Він підхопив Сема під пахви і витяг назад.</p>
<p>
— Постривай хвилиночку!</p>
<p>
Фродо знову  ліг, висунув голову  із  щілини і ще раз уважно озирнувся. Сонце ще<br />
світило, і все було добре видно.</p>
<p>
— Діло буде, —  оголосив  він нарешті. — Я йду перший, ти за  мною, слід у слід,<br />
втямив? І не втрачай голови! [190]</p>
<p>
— Ой,  чи не занадто ви в собі  впевнені?  Сутеніє, за  хвилину  нічого  не буде<br />
видно. А що, як ви потрапите у таке місце, де і нігтем не зачепишся?</p>
<p>
— Тоді повернуся до тебе.</p>
<p>
— Легко  сказати! — зітхнув  Сем. —  Давайте  до раночку почекаємо,  щоб  хоча б<br />
світло було!</p>
<p>
— Це  у  найгіршому разі! — відгукнувся Фродо. —  Мені  кожної хвилини шкода.  Я<br />
спущуся трошки, придивлюся, а ти зачекай.</p>
<p>
Він  схопився за край щілини  й обережно висунувся.  Його зросту саме вистачило,<br />
щоб ступити на вузенький виступець породи.</p>
<p>
- Є перший крок! — повідомив він. — Клин праворуч розширюється, можна стояти, не<br />
тримаючись руками. Зараз я…</p>
<p>
Раптом він  замовк. Чорна хмара  зависла вже над їхніми головами. Прямо над ними<br />
грім із сухим тріском розірвав повітря.</p>
<p>
Налетів вихор, і в його  гул вплівся високий пронизливий  крик. Гобіти  впізнали<br />
його: навіть у  рідному лісі, у Гобітанії, він морозив  кров…  А тут, у мертвій,<br />
ворожій пустелі, він затьмарював душу необорним  жахом. Подих перехопило,  серце<br />
завмерло.  Сем  упав  долілиць, Фродо  мимоволі підніс руки, щоб заткнути  вуха,<br />
похитнувся, оступився і з протяжливим стогоном полетів у пітьму.</p>
<p>
Сем почув стогін і підповз до самого краю щілини.</p>
<p>
— Пане Фродо! Па-а-а-не Фродо-о-о!</p>
<p>
Відповіді не було. Сем набрав повітря в легені і знову загукав:</p>
<p>
— Де ви? Від-гук-ні-ться!</p>
<p>
Вітер  вбивав  слова назад  до вуст,  але крізь свист  і вищання  Сем  розрізнив<br />
слабкий, але спокійний голос:</p>
<p>
— Усе добре, я тут! Нічого не бачу…</p>
<p>
Хоча голос лунав слабко  — його  відносило вітром, —  виявилося, що Фродо зовсім<br />
близько.  Він  не  впав, а  тільки зісковзнув  по стіні  і приземлився  кількома<br />
ліктями нижче, на іншому карнизі, поширше. На  щастя Фродо, схил був скошений, і<br />
вітер  притиснув  його так, що  не впадеш навіть\u1087при бажанні. Якусь хвилину<br />
він  відпочивав, притулившись обличчям до  холодного  каменя; у скронях  стукали<br />
[191] молоточки, перед очами плавали райдужні кола. І чорна ніч  навкруги. Невже<br />
він осліп?</p>
<p>
— Повертайтеся! — кричав Сем. — Повертайтеся швидше!</p>
<p>
— Не можу! Нічого не бачу. Не можу вчепитися!</p>
<p>
— Як вам допомогти? Що треба зробити? — кричав Сем, звішуючись зі щілини, хоч це<br />
було дуже ризиковано. Чому Фродо нічого не бачить? Не так уже й стемніло, ближні<br />
околиці цілком помітні. Сем добре бачив Фродо  — самотню фігурку, розпластану по<br />
скелі. Але подати руку допомоги не Міг!</p>
<p>
Знову  спалахнула  блискавка,  і ринув  дощ. Тверді струмені води з градом сікли<br />
гори, начебто хотіли стерти на порох.</p>
<p>
— Я зараз до вас спущуся! — крикнув Сем, не подумавши, чим це допоможе Фродо.</p>
<p>
— Не смій! — із зусиллям прокричав Фродо. — Без мотузки нічим не допоможеш!</p>
<p>
— Ой! — скрикнув  Сем. —  Осел  я,  осел  безумовно! Мотузка!  Повісити  мене на<br />
мотузці,  щоб іншим не  кортіло! Дурнем мене мій старий  називав —  святі слова!<br />
Дурень і є!</p>
<p>
— Та годі вже тобі! — відгукнувся Фродо і навіть розсміявся. — Дай спокій своєму<br />
старому! В тебе що, є мотузка? Тоді не мороч мені голову!</p>
<p>
- Є, є мотузочка! Носився ж із нею, а як знадобилася — так і забув!</p>
<p>
— Добре, кидай її сюди!</p>
<p>
Сем намацав на дні свого мішка  шовковистий клубок —  подарунок  ельфів Лоріену.<br />
Міцно схопивши кінець, він скинув клубок Фродо. І відразу — чи то навколо, чи то<br />
в очах гобіта прояснилося — Фродо побачив тонкий сірий шнур: він слабко світився<br />
в грозовому  півмороку.  Запаморочення  відпустило. Фродо  обв'язався  мотузкою,<br />
відліпився від  скелі. Нагорі Сем відійшов до середини западини, уперся ногами в<br />
пень,  який здавався найміцнішим,  і  потягнув. Ледве допомагаючи  собі  ногами,<br />
Фродо здолав підйом і повалився поруч із Семом на мокру землю.</p>
<p>
Грім перекочувався  через  гори,  а  дощ, як і  раніше, періщив,  мов навіжений.<br />
Гобіти заповзли поглибше до ущелини,  [192]  але  й там було вогко. Вода стікала<br />
всюди  поміж  стовбурами  колишнього лісу і,  збиваючись на піну, виливалась  із<br />
щілини, мов із водостічної труби.</p>
<p>
— Змило б мене, як тріску, — промовив Фродо. — Добре, що мотузка знайшлася!</p>
<p>
— Ще краще було б мені  згадати про  неї  вчасно, — покаявся  Сем. — Пам'ятаєте,<br />
ельфи  на  прощання поклали нам у кожен човен по три таких мотки?  Вони мені так<br />
сподобалися, і  я  один сховав. Можна подумати, це було сто років тому… «Вона не<br />
один раз вам придасться», — казали вони… здається,  Хелдар і  говорив. Як у воду<br />
дивився!</p>
<p>
— Шкода, що  я не додумався взяти ще один, — сказав  Фродо. —  Занадто поспішав,<br />
хотів піти, та й забув. Який же він завдовжки?</p>
<p>
Сем заходився намотувати шнур на лікоть, відраховуючи:</p>
<p>
— П'ять, десять, двадцять… добрих тридцять ліктів буде.</p>
<p>
— Невже? Хто б міг подумати!</p>
<p>
— Ого! — засміявся  Сем. —  Ельфи —  це такий народ… Чудовий народ! Гляньте — на<br />
вигляд мотузка, а не порвеш, але яка м'яка, легка! Чудовий народ, одне слово!</p>
<p>
— Тридцять ліктів, —  задумливо повторив  Фродо. — Чи вистачить  цього, га? Якщо<br />
гроза швидко мине, спробуємо до ночі спуститися.</p>
<p>
— Дощ ущухає,  - сказав Сем. —  Але навіщо лізти у пітьмі? Може, у вас з  голови<br />
вилетіло,  а в мене  у  вухах цей лемент  ще не затих… Це ж  був Чорний Вершник,<br />
тільки чомусь летючий. Як на мене, краще перечекати до ранку.</p>
<p>
— Ні хвилини не можна баритися на вершині, на самій видноті перед Оком!</p>
<p>
Фродо  знову виглянув з  ущелини. Розпатлані крила  бурі чорними перами танули в<br />
небі.  Саурона не  цікавило  Прирічне Узгір'я; гроза,  стріляючи  блискавками  і<br />
градом, поповзла  до Андуїну —  це її бачили воїни Теодена на шляху до Ізенських<br />
бродів. А над мертвими болотами відкрилося чисте темно-синє небо і навіть боязко<br />
замиготіли зірки.</p>
<p>
— Як  приємно дивитися  і  бачити! —  мовив Фродо,  вдихаючи  вологе  повітря. —<br />
Уявляєш,  я  ледве  було  не  осліп!  Від  удару,  а  може,  й  від блискавки  —<br />
нічогісінько не бачив, [193] доки ти не спустив мотузку. Мені навіть здалося, що<br />
вона світиться.</p>
<p>
— Вона і дійсно світиться. Я раніше цього не помічав, лежала собі в мішку,  та й<br />
все. Але як же ми спустимося?</p>
<p>
— Обв'яжеш  кінець  навколо цього пня. Тепер  можеш іти  першим. Я буду  потроху<br />
відпускати, а ти тільки відштовхуйся руками  і  ногами. Якщо  знайдеш, де стати,<br />
зупинися, дай мені  перепочити. Коли дістанешся до споду, я з'їду теж.  Зі  мною<br />
вже все гаразд…</p>
<p>
— Добре, — відповів Сем без особливого ентузіазму. — Двічі не вмирають…</p>
<p>
Він без поспіху закріпив  один кінець мотузки, другим  старанно обмотався сам і,<br />
замруживши очі, зробив крок у порожнечу.</p>
<p>
Однак  спуск виявився не таким вже й  страшним. Сем ласкаво  погладжував  м'які,<br />
теплі пасма мотузки —  її  сяйво  надавало йому наснаги.  Тільки в  одному місці<br />
скеля пішла з-під ніг  крутим  укосом,  і Сем завис  на  сріблястій  нитці,  мов<br />
павучок-сінокосець. Але Фродо відпускав мотузку обережно, й усе  обійшлося.  Сем<br />
дуже боявся,  що довжини не вистачить і  він застрягне між небом і землею, але у<br />
Фродо залишалося ще три-чотири витки на лікті,  коли Сем  гепнувся на  осип біля<br />
підніжжя хребта і вигукнув: «Готово!» Фродо почув, але розгледіти друга не міг —<br />
сірий ельфійський плащ сховав Сема в сутінках.</p>
<p>
Спуск  Фродо  зайняв трохи  більше  часу.  Він  обмотав  мотузку навколо  пояса,<br />
перевірив міцність кріплення і рушив помаленьку, намагаючись не з'їжджати, а йти<br />
по крутому схилу, все ж таки не  дуже довіряючись тонкій і м'якій мотузці. Але і<br />
він вдало приземлився.</p>
<p>
— Оце так  впоралися!  Прощавай,  Емін-Мейл!  Хтозна, чи  не  нудьгуватимемо  ми<br />
незабаром за твоїм твердим грунтом?</p>
<p>
Однак Сема поглинули інші турботи.</p>
<p>
— Роззява! Дурень! — гірко завів він, задерши голову. — Справжній тюхтій! Ми оце<br />
тут, а  мотузочка  наша прив'язана нагорі!  Забезпечили  зручності  для  підлого<br />
Гор-лума… Ще тільки не додумалися залишити покажчик: «До гобітів сюди»! Так  я і<br />
знав: без ложки дьогтю не обійдеться, дуже вже гладко усе зійшло… [194]</p>
<p>
— Ну, якщо тобі відомо,  як спуститися по мотузці, згортаючи її  за собою, можеш<br />
віддати  звання Дурня і Роззяви мені,  - мовив Фродо. — Залізь назад, відв'яжи і<br />
давай!</p>
<p>
Сем розгублено почухав потилицю.</p>
<p>
— Прошу вибачити, я так не вмію. Але як же мені шкода кидати таку корисну штуку!<br />
—  Сем  погладив  звисаючий  кінець  мотузки  і  злегка  смикнув. —  Адже   вона<br />
лоріенська. Може, сама Галадріель сплела її…</p>
<p>
Він сумно махнув рукою і смикнув — на прощання.</p>
<p>
На  превеликий  подив  гобітів,  Сем  відразу  повалився   горілиць,  а  мотузка<br />
зісковзнула і лягла акуратними петлями у нього на грудях. Фродо пирснув:</p>
<p>
- І хто це в нас  так чудово в'яже вузли? І кому це ми довірили своє дорогоцінне<br />
життя!</p>
<p>
— Не стану  сперечатися, лазити по горах не вчений, — образився Сем. — Але  щодо<br />
мотузкової справи —  даруйте! В  нас це  сімейна справа. Мій  дід  був  канатним<br />
майстром і дядько Енді теж: вже я знаю, як в'язати вузли!</p>
<p>
— Виходить, перетерлася десь на гострій крайці.</p>
<p>
— А ви подивіться на кінчик, — заперечив Сем. — Жодна ниточка не розкуйовдилася.<br />
Не та робота, щоб перетерлася!</p>
<p>
— Тоді — на жаль! — вся справа у вузлі. Сем похитав головою.</p>
<p>
— Кажіть,  що хочете, пане Фродо, а я  присягнуся: вона сама  спустилась, коли я<br />
покликав!</p>
<p>
Він ретельно змотав мотузку і сховав у мішок.</p>
<p>
— Ну,  не  будемо  сперечатися,  трапилося — і добре, — погодився Фродо. — Краще<br />
подумаємо, як нам далі бути. Вже ніч. Дивись, які зірки!</p>
<p>
— Подивишся  — і легше стає, - підхопив Сем. —  Зірки про  ельфів  нагадують.  А<br />
місяць підріс, чи не так?</p>
<p>
— До повні  ще  днів п'ять, —  сказав  Фродо. — Як  же ми  підемо по болотах при<br />
світлі півмісяця?</p>
<p>
Вони пройшли уздовж гірської гряди на схід. Сем раз у раз обертався: западина, з<br />
якої вони почали шлях, чітко вирізнялася на сірому схилі.</p>
<p>
— Дуже добре,  що  мотузку забрали, —  радів  він. —  Нехай цей вилупок  спробує<br />
пострибати з камінця на камінець! [195]</p>
<p>
Від підніжжя гір до рівнини тяглося  пустище,  завалене  кам'яним  мотлохом; все<br />
було  моїфе і слизьке після дощу. Не минуло і години, як  шлях гобітам перетнула<br />
канава,  на  дні якої  дзюрчала  вода.  Не  широка,  не  вузька, але  гобіти  не<br />
наважилися стрибати в темряві. Ліворуч канава збігала до гір, так  що туди шляху<br />
не було, принаймні до ранку.</p>
<p>
— А може, попрямуємо уздовж канави на південь? — запропонував  Сем. — Підшукаємо<br />
затишний куточок або навіть печеру?</p>
<p>
— Гаразд, —  відповів Фродо. — Я жахливо втомився, в мене  вже  ноги  мліють. По<br />
рівній доріжці йшов би собі і йшов, а отут…</p>
<p>
Поворот на південь  нічого не дав. Укритися було ніде, гори  ставали і вищими, і<br />
крутішими. Нарешті, зовсім  знесилені,  гобіти  просто  опустилися на землю  під<br />
великим  каменем,  що  стирчав,  мов  палець.  Сон  долав  їх,  вони зіщулилися,<br />
пригорнулися один до одного і ніяк не могли побороти сонливість.</p>
<p>
У мутнім світлі схили Емін-Мейлу  здавалися сірим килимом  з  чорним  візерунком<br />
тріщин і проваль.</p>
<p>
— Знаєш, Семе, — сказав Фродо, струснувши головою, — ось тобі моя ковдра, спи, а<br />
я прогуляюся, повартую… Ох, що це?</p>
<p>
Він схопив Сема за рукав:</p>
<p>
— Ти бачиш? Нагорі, на схилі?</p>
<p>
— Тесе! — перелякано прошепотів  Сем, — Це  він, Горлум, змія  підколодна! А я ж<br />
сподівався, що не злізе… Диви, повзе, вужем в'ється!</p>
<p>
По  стрімкій  і  зовсім гладкій  стіні спускалася  якась  темна  дрібна  істота,<br />
розчепіривши усі чотири кінцівки.  Його спритні пальці намацували такі опори, що<br />
жодному  гобіту  годі й  помітити;  збоку здавалося, немов  він  просто клеїться<br />
липкими лапами до скелі, мов величезна хижа муха.  Істота повзла головою донизу,<br />
винюхуючи дорогу. Зрідка вона  підіймала голову  і крутила нею на всі боки; тоді<br />
гобіти бачили два блідих мерехтливих вогники — очі Горлума.</p>
<p>
— Як на вашу думку, чи він бачить нас? — запитав Сем.</p>
<p>
— Хто  його знає, - ледь чутно відгукнувся Фродо. —  Мабуть, не бачить, але чує.<br />
Нас і друзі у цих плащах не помітили б. Я сам тебе за два кроки майже не бачу. А<br />
цей тип до того ж не зносить ні сонця, ні місяця. [196]</p>
<p>
— Чого ж він лізе відкритим місцем?</p>
<p>
— Цить! —  попередив Фродо. — Може, він  нас носом  почув. А ще  він має чудовий<br />
слух, а ми ж, коли спускалися, репетували як навіжені. Нічого дивного…</p>
<p>
— Ох і  набрид же він мені,  -  зітхнув Сем. — Гірше гіркої редьки. Терпець мені<br />
увірвався — все  одно він нас угледів. Ось як потрапить він  до  моїх рук, я вже<br />
йому скажу пару компліментів!</p>
<p>
І Сем, накинувши на голову каптур плаща, безшумно підібрався до підніжжя гори.</p>
<p>
— Обережно! — сказав Фродо, йдучи слідом. — Не  злякай його. Він  небезпечніший,<br />
ніж здається…</p>
<p>
Гобіти причаїлися у затінку; чорна липуча тварина вже  здолала три чверті шляху.<br />
Вже було чутно сопіння і подих зі свистом, і скрипливий шепелявий голос.</p>
<p>
</p>
<p>
</p>
<p>
</p>
<p>
<br />
— Шша!  Тихш-ш-е,  мій  дорогесесенький!  Не  квапеся,  не  поспішшай. Не  треба<br />
ззвертати ссобі в'яззочки горр-лум, гор-р-лум! — він підніс  голову,  заморгав і<br />
швидко  замружився. —  Сстрашшне  севітло!  Видивляєтьсся  тебе,  моє  ззолотце,<br />
шшпигує,  селіпить  тобі  очки.  Де мій ескарб,  моя  кошштовність? Кошштовність<br />
наш-ша,  нашша,  ми її  відберемо.  Злодії,  злодії,  бридкі  поганцці… Де  вони<br />
сесхо-валисесь з тобою? Щоб їх ескрутило!</p>
<p>
— Схоже, він знає, де ми, — шепнув Сем. — Що він називає «коштовністю»? Невже…</p>
<p>
— Тихо! — обірвав його Фродо. — Він уже близько, може почути…</p>
<p>
Горлум і дійсно раптом завмер і закрутив величезною головою на худій шиї,  трохи<br />
відкривши  білясті зіниці.  Сем ледве  стримався, руки так  і чесалися  скрутити<br />
мерзенну тварюку.  Горлум  поповз  далі,  безперестанку  плюючись та  бурмочучи.<br />
Незабаром він  був  вже  прямо над тобітами.  Стіна в цьому місці  вигиналась, і<br />
навіть  Горлуму  не  знайшлося  де  причепитися.  Він спробував  завернути,  але<br />
зірвався і полетів донизу з голосним вереском, на  льоту згортаючись клубком, як<br />
павук, коли йому порвуть павутиння.</p>
<p>
Блискавично,  двома  стрибками  метнувся Сем туди, де гупнувся Горлум, і плигнув<br />
йому  на   спину.  Але  Горлум,  навіть  при   нападі  зненацька, —  небезпечний<br />
супротивник. Він відразу обліпив Сема своїми довжелезними руками і ногами, затис<br />
мертвою  хваткою;  липкі  пальці  стали стискати  [197]  шию Сема,  гострі  зуби<br />
вп'ялися в  плече.  Сему не  залишалось  нічого  іншого,  як  бити Горлума  куди<br />
прийдеться  своєю  круглою,  твердою  головою.  Ворог сичав,  плювався,  але  не<br />
відставав. І кепсько довелося б Сему, якби не Фродо: вискочивши  з мечем у руці,<br />
він схопив Горлума за  рідке волосся і  повернув  його  голову так,  що білясті,<br />
повні отрутної злості баньки витріщилися прямо на місяць.</p>
<p>
— Пусти Сема, Горлуме, — сказав Фродо. — Бачиш, це — Жало. Тобі вже доводилося з<br />
ним зустрічатися, га? Пусти мого друга, або познайомишся з Жалом ближче!</p>
<p>
Горлум  відразу  обм'як,  немов  мокра  ганчірка.  Сем  вивернувся  і  підвівся,<br />
потираючи  забиті місця. Він горів бажанням  покінчити з  ворогом, але  не можна<br />
було — той валявся на землі, корчачись та скиглячи:</p>
<p>
— Не кривдь  насс!  Не  дозволяй  насс  кривдити.  Добрі,  милі  гобіти  тебе не<br />
скривдять,  мій дорогесссенький… Ми  нічого поганого  не  зробили,  це  на  насс<br />
ссстрибнули,  як  коти  на  мишшку…  Ми   такі  нещасссні,  самотні,  гор-р-лум,<br />
гор-р-лум! Ми будемо  зззовсссім  хорошшшші, зззовсссім сслухняні, якщщщо  добрі<br />
гобіти насс не скривдять…</p>
<p>
— Ну,  і  куди ж цю  сволоту  подіти? — поцікавився Сем. — Зв'яжемо його, щоб не<br />
зміг за нами тягтися?</p>
<p>
— Не треба, не треба! — схлипував Горлум. — Це для насс ссмерть,  ссмерть! Ззлі,<br />
негарні гобіти! Ззв'язати хочуть насс і ззалишшшити на голім камінні…</p>
<p>
Сльози булькали у нього в горлі.</p>
<p>
— Якщо ми його відразу  не вбили, —  мовив Фродо, —  то  тепер вже не  можна. От<br />
злощасне створіння! По суті, що він нам поганого заподіяв?</p>
<p>
— Оце так питання! — обурився Сем, розтираючи синці. —  Не зробив, так  зробить.<br />
Ляжемо спати, а він нас загризе, йому тільки того і треба…</p>
<p>
— Ти маєш рацію, звичайно. Але не в  тому  річ… Фродо  задумався. Горлум притих,<br />
перестав пхикати. Сем стояв  над ним,  готовий  до рішучих дій.  А Фродо виразно<br />
згадалося давнє: «Як усе-таки жалко, що Більбо не зарубав цього мерзотника, коли<br />
була така зручна нагода! — Жалко,  говориш? Але  ж  саме жалість  утримала  його<br />
руку. Жалість  і милосердя: без крайньої потреби вбивати не можна. — Але Горлума<br />
все одно жаліти нерозумно. — Не бачив ти його… — Невже ж ви б помилували Горлума<br />
після всіх [198] його чорних  справ?  Та  він гірший за всякого орка і такий  же<br />
ворог.  Він заслуговує  на смерть. —  Так,  заслуговує.  Але не  поспішай когось<br />
засуджувати на  смерть. Тому  що навіть  наймудрішим  не дано все  передбачити…»<br />
Фродо опустив меча.</p>
<p>
— Я не зашкоджу йому, — промовив він. — Він небезпечний, але я йому не зашкоджу.<br />
Я побачив його, і мені його жалко.</p>
<p>
Сем  здивовано  втупився у Фродо  — той  немов розмовляв  з  невидимкою.  Горлум<br />
пожвавішав, заскиглив:</p>
<p>
— Так-так,  ми  жжахливо  нещасссні… Ззмилуйссся, ззми-луйссся…  Гобіти  з  насс<br />
змилуються, добрі, сславні гобіти!</p>
<p>
— Ми і страчувати тебе  не станемо, — продовжував Фродо, — і  не відпустимо: від<br />
тебе нема чого чекати, крім обману і підлоти. Горлуме, ти  підеш з нами.  Нічого<br />
поганого ми  тобі  не заподіємо,  але ти повинен будеш нам допомогти. Ми даруємо<br />
тобі життя, і ти наш боржник!</p>
<p>
— Роззплачуссь, роззплачуссь, — засичав Горлум. — Сславні гобіти! Ми підемо  ззз<br />
вами.  Ми  знаємо   беззпечні   сстежки…  Але  куди  ж  ви  посспішаєте  по  цих<br />
пуссстель-них міссцях, сскажіть, будь лассска?</p>
<p>
Він нишком глипнув  на гобітів,  і в  його  примружених  очиськах майнув  хитрий<br />
блиск.</p>
<p>
Сем прикусив губу  і стис кулаки.  Він  розумів: дивний вчинок  Фродо викликаний<br />
якимись прихованими  причинами  і переконувати його  даремно. Однак розмовляти з<br />
Горлумом…</p>
<p>
А Фродо подивився Горлуму прямо у вічі — той аж забився під цим суворим поглядом<br />
— і сказав спокійно:</p>
<p>
— Ти знаєш або здогадуєшся багато про що, Смеагорл. Ми  прямуємо до  Мордору.  А<br />
ти, якщо я не помиляюся, знаєш дорогу.</p>
<p>
— Рятуйте! —  заволав  Горлум,  затикаючи  вуха  пальцями,  немов  уколотий цими<br />
прямими словами. — Ми здогадувалисссь, ми дещо ззрозуміли… Нам би не хотілосссь,<br />
щоб гобіти туди дісталисссь… Ні, моя радість, добрим гобітам туди посспішшати не<br />
треба. Пил, порох, попіл, ссуш  і глухомань, і орки, цілі полчища орків.  Там не<br />
місссце добрим гобітам…</p>
<p>
— Отже, ти бував там? — наполягав Фродо. — І тебе тягне туди знов! [199]</p>
<p>
— Так-так…  ох, ні! —  заверещав  Горлум. — Лишше один  раз ми туди забралиссся…<br />
випадково, мій сскарбе, цілком випадково. І ззнову не підемо!</p>
<p>
Раптом і голос, і мова його дивно змінилися, і він, схлипуючи, замурмотів:</p>
<p>
— Ззалишште мене,  відпустіть!  Боляче, боляче! Ой, мої бідні рученята! Я… ми… я<br />
не  хочу  повертатиссся. Не  можу  знайти…  він  пропав,  його  ніде  немає!  Ті<br />
зберігають його… гноми, люди,  ельфи, жжжахливі ельфи з пекучими очима! Не можу,<br />
не можу!</p>
<p>
Він підхопився  і,  сплітаючи руки  у кістлявий  вузол, потряс ними  у  напрямку<br />
сходу.</p>
<p>
— Ніколи! — заволав він. — Не для тебе!</p>
<p>
Він знов обм'як, повалився додолу, заканючив:</p>
<p>
— Гор-р-лум, гор-р-лум… Не торкай нас, відійди, залиш нас… Йди ссспати!</p>
<p>
— Він не  піде  і не  засне, — промовив Фродо. — А якщо хочеш  його здихатись  —<br />
допоможи мені. Ти вкажеш дорогу, але я не вимагаю, щоб ти йшов з нами до кінця.</p>
<p>
Гррлум сів і допитливо глянув на Фродо з-під напівзаплющених повік.</p>
<p>
— Він там, у себе, — заскрипів він. — Він завжди там. Орки тебе доставлять, вони<br />
тебе зустрінуть  на східному березі  ріки.  Не  проси Смеагорла. Бідний,  бідний<br />
Смеагорл пропав  дуже  давно.  Відібрали  у  нього  радісссть.  Смеагорл  пропав<br />
зовссім…</p>
<p>
— А може, ти її знайдеш, якщо підеш з нами, — відповів Фродо.</p>
<p>
— Ніколи, нізащо!</p>
<p>
— Встань! — велів Фродо. Горлум слухняно встав і позадкував.</p>
<p>
— Говори! Коли тобі легше йти — удень чи  вночі? Ми втомилися, але якщо ніч тобі<br />
більше до вподоби, вирушимо негайно.</p>
<p>
— Нам від світла боляче, — відповів  Горлум  жалібно. — І ця Бліда Пика на  небі<br />
теж заважає. Нехай вона закотиться, тоді підемо. Добрі гобіти трохи відпочинуть.</p>
<p>
— Сядь і не здумай навіть ворушитися, — звелів Фродо.</p>
<p>
Вони  сіли, зіпершись  спинами на камінь  і  затиснувши бранця плечима. Обоє без<br />
зайвих  слів  розуміли  —  склепити [200] повіки  цієї  ночі  жодному з  них  не<br />
доведеться.  Місяць  повільно повз  по  небесах.  Тінь  від гір  подовжувалася і<br />
затоплювала  долину, але над горами, як і раніше, горіли яскраві зірки. Усі троє<br />
сиділи нерухомо.  Горлум уткнув  голову в  коліна,  опустив пласкі  долоні,  очі<br />
заплющив; але гобіти відчували, як він весь напружився.</p>
<p>
Фродо скоса глянув на Сема,  і вони зрозуміли один одного. Через декілька хвилин<br />
обоє  звісили голови  і  прикинулись  сплячими,  дихаючи  глибоко і  рівно. Руки<br />
Гор-лума затрусилися. Ледве  помітним  рухом він  обернувся праворуч,  розплющив<br />
одне око, потім друге. Гобіти не ворухнулися.</p>
<p>
Тоді з разючою  швидкістю і  спритністю Горлум  зістрибнув з  місця вперед,  мов<br />
сполоханий коник чи жаба. На  це  і  чекали гобіти.  Другого  стрибка Горлум  не<br />
зробив: Сем схопив його за руки, а Фродо — за ноги.</p>
<p>
— Подай-но сюди свою мотузку, Семе, — звелів Фродо.</p>
<p>
— Куди  це ви, пане  Горлум,  попрямували? — запитав  Сем,  витягаючи мотузку. —<br />
Невідповідний час для візитів? Чи ваші добрі друзяки-орки домовилися вас чекати?<br />
Підлий зрадник! Ти заслужив зашморг на шию, і я сам його затягну!</p>
<p>
— Поки що не на шию, а на ногу, — зупинив його Фродо. — Якщо ми бажаємо, щоб він<br />
ішов  з нами, дуже міцно  в'язати не можна. Ти  візьмешся за кінець і будеш його<br />
пасти.</p>
<p>
Горлум  навіть  не намагався вирватися,  тільки  витріщав  злісні  баньки, Фродо<br />
тримав його,  доки  Сем  затягував  вузол.  Зненацька  Горлум заверещав  тонким,<br />
несамовитим голосочком, забився, намагаючись дістати мотузку зубами. Схоже було,<br />
що  мерзотник  насправді терпить пекельні  тортури. Петля не була  тугою — Фродо<br />
перевірив і впевнився, що дії Сема були зовсім не такі люті, як слова.</p>
<p>
— У чому річ? —  здивувався Фродо. — Нам довелося тебе прив'язати, щоб більше не<br />
бігав, але мучити тебе ми не збиралися…</p>
<p>
— Болить, болить! — волав  Горлум. —  Кусає, палить!  Ельфи  сплели її, прокляті<br />
ельфи! Ох-ох-ох! Злі, жорстокі гобіти! Ми не даремно хотіли втекти від них,  мій<br />
скарбе! Ми знали, гобіти бридкі, вони злигалися з ельфами, моторошними ельфами з<br />
пекучими очима… Зніміть, зніміть! Боляче! [201]</p>
<p>
— Я  відв'яжу тебе,  тільки якщо заприсягнешся, —  сказав Фродо. — Втім,  чим ти<br />
можеш твердо присягтися?</p>
<p>
— Клянуся, все,  що велиш, буду робити! — вигукнув Горлум, катаючись по землі. —<br />
Боляче, рятуйте!</p>
<p>
— Чим ти можеш заприсягтися? — знов запитав Фродо.</p>
<p>
— Смеагорл, —  зненацька  рівним голосом сказав Горлум і широко  розкрив очі,  -<br />
Смеагорл заприсягнеться своїм скарбом!</p>
<p>
Фродо випростався і знову здивував Сема і змістом, і тоном своїх слів:</p>
<p>
— А не боїшся?  Хіба тобі не відомо, як було  проречено? «І один — Володарю Тьми<br />
на чорнім  престолі»!  Така клятва  зв'яже тебе надійно. Одначе  ВІН підліший за<br />
тебе. Він може переінакшити твої слова. Бережися, Смеагорле!</p>
<p>
Горлум скиглив, але продовжував повторювати:</p>
<p>
— Присягаюся своєю радісстю!</p>
<p>
- І що обіцяєш?</p>
<p>
— Я  буду  гарний, —  хрипко  заквилив  Горлум. Він  плазував  біля  ніг  Фродо,<br />
трусився,  зляканий  власними словами. — Смеагорл клянется ніколи  не допустити,<br />
щоб ТОЙ, інший,  одержав мою коштовність!  Смеагорл вас  врятує. Я присягнуся на<br />
моїй радості, дістань же її!</p>
<p>
— Ні! — відповів Фродо,  дивлячись на  Горлума зверху вниз із суворою жалістю. —<br />
Тобі просто хочеться побачити і доторкнутися, хоч ти знаєш, що від цього втратиш<br />
розум.  Присягайся ним, але не торкайся його. Ти  ж знаєш,  де  ВІН,  Смеагорле!<br />
Знаєш! Він перед тобою!</p>
<p>
Сему здалося, ніби  Фродо виріс:  гордий володар, повний прихованої моці, і біля<br />
ніг його жалюгідний скімлячий пес. Але при тому було між ними щось спільне; вони<br />
розуміли один одного без слів.  Горлум  підвівся  і все  намагався схопитися  за<br />
куртку на грудях Фродо.</p>
<p>
— Геть! Не тягни лапи! — прикрикнув Фродо. — Клянися!</p>
<p>
— Клянуся, клянуся, — замурмотів Горлум. — Буду служити  власнику  моєї радості.<br />
Хазяїн гарний, і Горлум гарний, горррлум, горрлум…</p>
<p>
Раптом він заридав, впиваючись зубами в петлю на щиколотці.</p>
<p>
— Відв'яжи його, Семе, — звелів Фродо.</p>
<p>
Сем  неохоче  підкорився. Горлум  відразу підхопився,  як покараний  собака,  що<br />
готовий стояти на  задніх лапках, аби хазяїн  погладив. Щось  в ньому змінилося.<br />
Він став  [202]  менше сичати, менше  пхикати,  говорив,  звертаючись  прямо  до<br />
гобітів, і  перестав звертатись  до себе як до  окремої  істоти.  Він  тремтів і<br />
задкував, коли  гобіти  наближалися  до  нього  чи  робили  різкий  рух,  уникав<br />
доторкатися  до ель-фійських плащів, але у всьому іншому намагався бути  гарним.<br />
Достатньо було гобітам обмінятися жартом чи Фродо  звернутись  до нього з добрим<br />
словом,  щоби він вибухнув догідливим кудкудаканням, а найменший  осуд  викликав<br />
потоки сліз. Сем  намагався з  ним  не зв'язуватись. Новий  Смеагорл  викликав у<br />
нього ще більшу відразу, ніж Горлум.</p>
<p>
— Ну,  Горлуме, чи як там тебе, —  сказав  Сем. — Рушай вперед! Місяць сховався,<br />
час не жде!</p>
<p>
— Так-так, — закивав Горлум. —  Між південними  і північними болотами  є  тільки<br />
один прохід.  Я  сам його відшукав. Орки там  не ходять, не  знають дороги. Орки<br />
обходять болота навкруги. Вам пощастило, що ви зустріли Смеагорла. Смеагорл  вас<br />
проведе!</p>
<p>
Він  жваво  пробіг  десяток  кроків  і  зупинився,  оглядаючись, як  собака,  що<br />
проситься погуляти.</p>
<p>
— Куди! — крикнув Сем. — Моя мотузочка завжди напоготові!</p>
<p>
— Що ти, що ти! Смеагорл заприсягся!</p>
<p>
Вони вирушили в  путь глибокої ночі, при слабкому  світлі холодних зірок. Спершу<br />
Горлум  повів  їх на  північ,  назад до мокрої  канави, потім  завернув  навскіс<br />
праворуч, віддаляючись  від хребта Емін-Мейл по кам'янистій ярузі, що тяглася до<br />
самих  боліт!  Швидко, безшумно рухалися вони в темряві. Чорна  ніч, чорна  тиша<br />
стояла над пустельними рівнинами Привражжя.</p>
<p>
</p>
<p>
<br />
Розділ 2 ЧЕРЕЗ ТРЯСОВИНУ</p>
<p>
<br />
Горлум рухався моторно,  витягав  шию, нюхав, часом ставав  навколішки.  Нелегко<br />
було  встигати  за ним; але мимовільний провідник,  здавалося, покинув усі думки<br />
про  втечу; якщо  гобіти відставали,  він затримувався і чекав. За  кілька годин<br />
вони знову вийшли до вже  знайомої поперечної  канави, але вже набагато далі від<br />
гір.</p>
<p>
— Тут! — оголосив Горлум. —  Тут  можна  спуститися і пройти далеко, туди! — він<br />
показав на схід, звідки йшов важкий, нудотний дух боліт. [203] Горлум покрутився<br />
на крутім схилі, потім тикнув пальцем униз:</p>
<p>
— Оце спуск! Смеагорл вже колись спускався отут. Ховався від орків…</p>
<p>
Він рушив першим, гобіти за ним.  Спуском виявилася  справжня канава; вона у цім<br />
місці ставала неширокою  і  мілкою  —  усього ліктів  десять-дванадцять. По  дну<br />
розтікалася вода — одна з незліченних річок, що стікають з гір,  щоб завмерти  у<br />
стоячих ставках і драговиннях. Горлум повернув праворуч, приблизно у напрямку на<br />
південь,  і  потягся, шльопаючи пласкими ступнями по  воді.  Йому  була  приємна<br />
вогкість, він хихотів і навіть пробував нишком мугикати щось, начебто пісеньку:</p>
<p>
 Ґрунт твердий, кусючий, злий,<br />
 На вугілля схожий,<br />
 Ніжки наші палить, змій.<br />
 Ніхто не допоможе.<br />
 Камінь, скелі, валуни, Немов кістки оголені<br />
 — Хто розгризти зможе?<br />
 А вода, струмки, потоки<br />
 Освіжають ніжно ноги,<br />
 Холодом лоскочуть…<br />
 Можна досхочу плескатись,<br />
 Можна смачно харчуватись,<br />
 Якщо тільки схочем…</p>
<p>
Ага!  Чого ж  ми схочемо? —  додав  він,  нишком зиркнувши  на гобітів. —  Зараз<br />
скажемо! Він колись відгадав, проклятий Торбінс відгадав…</p>
<p>
 Вона — помацать — крижана,<br />
 Не диха зовсім, хоч жива,<br />
 Кольчугу носить цілий рік,<br />
 П'є воду, хоч не хоче пить.<br />
 В глибокім вирі не потоне,<br />
 Але на суші — швидко сохне,<br />
 Бо доля їй така дана.<br />
 Отож, скажи, хто є вона?<br />
 Це просто рибка смачненька,<br />
 Яку можна з'їсти раденько!</p>
<p>
Очі його спалахнули, і Сему стало не  по собі. Серйозне питання дошкуляло йому з<br />
тієї  хвилини, як Фродо  взяв  [204] Горлума за  провідника: чим його  годувати?<br />
Фродо, звичайно, над цим не замислювався, але  Горлум напевно себе не скривдить!<br />
Чим цей тип годувався увесь цей  час, поки шпигував за ними? «Ситно їсти йому не<br />
доводилося, це ясно, — міркував Сем, — ач, який заморений. Перебирати харчами не<br />
стане,  на безриб'ї і гобіт  підійде. Ми заснемо, а  він…  та  ні, доки я живий,<br />
цьому не бувати!»</p>
<p>
Вони довго йшли видолинком; їхні ноги з кожним кроком наливалися  втомою. Горлум<br />
був,  як і  раніше,  бадьорий,  але коли небо почало  сіріти, якось  знітився  і<br />
зупинився.</p>
<p>
— День  уже  близько, —  шепнув  він, начебто  день, як небезпечний  хижак,  міг<br />
підслухати і напасти із засідки. — Смеагорл залишиться  тут, я залишуся, не хочу<br />
бачити Жовту Пику…</p>
<p>
— Ми  б  сонцю були тільки раді, - сказав Фродо, — але  зупинитися — це непогана<br />
ідея, настав час відпочити.</p>
<p>
— Раді Жовтій Пиці? Дуже нерозумно, — пробурмотів Горлум. — Вона вас викаже тим,<br />
негарним… Добрі, розумні гобіти залишаться  зі Смеагорлом. Навколо повно орків і<br />
дуже негарних істот. У них гострі очі. Ховайтеся разом зі мною!</p>
<p>
Вони примостилися  під глинистим схилом брили,  не вищим за зріст людини. На дні<br />
лежали пласкі сухі камені, вода  текла попід другим схилом. Фродо  і Сем сіли на<br />
камінь, Горлум, хлюпаючи ногами, швендяв по воді.</p>
<p>
— Потрібно  щось з'їсти, — сказав Фродо. — Ти голодний, Смеагорле? Запаси  в нас<br />
невеликі, але ми можемо поділитися.</p>
<p>
Згадка про голод запалила злі іскри  у величезних очись-ках Горлума, і він почав<br />
скиглити на свій попередній лад:</p>
<p>
— Ми голодні, ссстрашенно голодні, мій дорогессень-кий… А чим вони харчуютьссся?<br />
Чи не почассстують насс сссмачненькою рибинкою?</p>
<p>
Він висунув язика, показавши гострі жовті ікла, і облизав безкровні губи.</p>
<p>
— Риби в нас немає, - розвів руками Фродо. — От є хлібці  (він підняв шматочок і<br />
показав) і вода, якщо, звичайно, цю воду можна пити.</p>
<p>
— Можна, можна, вода гарна, — підтвердив Горлум. — Пийте, поки є що пити. Але що<br />
це в них таке, мій доро-гессенький? Сссмачненьке? Чи ні? [205]</p>
<p>
Фродо  подав  йому  шматок  хлібця на  обривку листка-обгортки. Горлум понюхав і<br />
скривився:</p>
<p>
— Смеагорл  знає цей запах! Листя з лісу ельфів, тьху, гидота! Смеагорл лазив по<br />
тих деревах і весь пропахнув, ніяк потім не  міг відмити руки, свої бідні, бідні<br />
рученята…</p>
<p>
Він відкинув листок, відламав шматочок хлібця  і  засунув до рота, але відразу ж<br />
сплюнув і зайшовся кашлем.</p>
<p>
— Леле,  погано  мені! —  заверещав  він. —  Отруїти,  задушити  хочуть  бідного<br />
Смеагорла!  Попелу нам дали, пороху,  гидоти,  ми цього їсти не можемо. Смеагорл<br />
буде  голодувати. Нічого не  поробиш,  ми  не сердимося. Гобіти  добрі. Смеагорл<br />
заприсягся. Помремо  з голоду  —  гобітська  їжа не  для  нас.  Бідний, голодний<br />
Смеагорл!</p>
<p>
— Дуже  співчуваю, — мовив Фродо, —  але  допомогти  нічим не можу. Ці  сухарики<br />
пішли б тобі на користь, але якщо вже ти їх і до рота узяти не можеш…</p>
<p>
Гобіти  мовчки зжували свою порцію хлібців.  Давно вже  вони  не  здавалися Сему<br />
такими смачними, як того ранку — може, від того, що поводження Горлума  нагадало<br />
про їхні дивні властивості. Горлум проводжав заздрим поглядом кожен шматок, який<br />
вони відправляли до рота, дуже нагадуючи пса, що очікує під столом недоїдків від<br />
обіду хазяїна, і це дратувало гобітів. Лише коли  вони, ретельно підібравши  всі<br />
крихти, стали вкладатися спати, Горлум повірив, що від нього не приховали ніяких<br />
делікатесів, відійшов на пару кроків і схлипнув.</p>
<p>
— Слухайте,  пане, — шепнув Сем,  не особливо турбуючись, чи  чує Горлум, —  нам<br />
обов'язково потрібно  поспати, тільки по  черзі:  присяга  присягою, а  голод не<br />
тітка. Можу заручитися, хоч Горлум і став Смеагорлом, гарних манер він набратися<br />
не  встиг.  Отже,  спіть,  пане,  а коли в  мене  очі  злипатися почнуть,  я вас<br />
розбуджу. Ох, погано, що його зв'язати не можна!</p>
<p>
— Може,  ти  й  вірно  кажеш, —  відповів  Фродо,  не  знижуючи  голосу. —   Він<br />
перемінився,  але наскільки  глибока  ця зміна?  Однак поки  що боятися  нічого.<br />
Вартуй, якщо хочеш. Я посплю години зо дві, а потім зміню тебе.</p>
<p>
Фродо так  втомився,  що, не доказавши, схилив  голову на груди і заснув. Горлум<br />
теж згорнувся клубочком  і притих. Повітря з легенів зі свистом виривалось крізь<br />
його стиснуті зуби. Розмірений подих сплячих заколисував… [206]</p>
<p>
Сем підвівся,  щоб  розім'ятися,  обережно  торкнув Горлума ногою —  той смикнув<br />
ліктем і знову  застиг.  Сем нахилився і шепнув  йому прямо  у  вухо:  «Соковита<br />
рибка!» — Горлум і на це не відгукнувся.</p>
<p>
— Схоже, спить, — пробурмотів Сем. —  Був би я таким,  як  він, йому б більше не<br />
довелося прокидатися!</p>
<p>
Намагаючись не думати про меч і мотузку, він присів поруч із Фродо.</p>
<p>
Коли Сем прокинувся, небо було тьмяне — темніше, ніж до  світанку. Сем  зірвався<br />
на рівні  ноги, відчуваючи бадьорість і  жвавий апетит, і  це  значило,  що  він<br />
проспав увесь день, не менше дев'яти годин. Фродо спокійно спав, витягнувшись на<br />
весь зріст. Горлум  не спокусився на них під  час  сну, але кудись подівся.  Сем<br />
згадав свого старого, докоряючи собі за слабкість.</p>
<p>
— Ото морока на мою голову! Ну куди ж він подівся?</p>
<p>
— Тут я, тут! — відгукнувся  сиплий голос зверху. Сем підніс голову і побачив на<br />
тлі вечоріючого неба круглу голову Горлума і його відстовбурчені вуха.</p>
<p>
— Гей-гей! Що ти там робиш? — крикнув Сем.</p>
<p>
— Смеагорл хоче їсти. Незабаром повернеться…</p>
<p>
— Ану злазь! —  гаркнув Сем. —  Злазь, кому кажу! Але  Горлум уже  зник.  Лемент<br />
розбудив Фродо, він сів і почав протирати очі</p>
<p>
— Що сталося? Котра година?</p>
<p>
— Не  знаю, —  відповів Сем. — Сонечко начебто вже  зайшло. Горлум  утік,  їсти,<br />
мовляв, хоче.</p>
<p>
— Не хвилюйся, він повернеться. Присяга зв'язала його на деякий час. І не захоче<br />
він розставатися зі своєю коштовністю.</p>
<p>
Те,  що вони  проспали  весь  день, як байбаки, поруч  із Горлумом,  голодним  і<br />
незв'язаним, нітрохи не збентежило Фродо.</p>
<p>
— Усе на краще. Ми обоє добре відпочили. Адже найважче ще попереду!</p>
<p>
— Я  оце розмірковую,  як  бути  з  провізією, — зізнався  Сем. —  Скільки  днів<br />
знадобиться на завершення справи? І після того як бути?  Лоріенські хлібці добре<br />
підживлюють,  але,  щиро  кажучи,  їх  недостатньо, щоб  набити черево,  хай  не<br />
ображаються шановні особи, що їх  пекли.  І  потім [207]їсти треба, хоч  помалу,<br />
щодня, а  запас хлібців поповнити ніде не можна. Якщо підтягти пояси, розтягнемо<br />
те, що маємо, тижнів на три. Дотепер ми даремно тринькали запаси…</p>
<p>
— Відкіля я можу знати, скільки часу  нам  буде потрібно! — зітхнув Фродо. —  Ми<br />
дуже затрималися  в горах.  Але, друже мій Сем,  дорогий  мій  гобіте, кращий  з<br />
гобітів, — чи варто турбуватися, що буде ПІСЛЯ? Ти кажеш: завершити справу. А ти<br />
впевнений,  що ми її  завершимо?  А  навіть якщо  і так,  спробуй  уявити  собі:<br />
Перстень, головний з Двадцяти, йде у вогонь, а ми стоїмо поруч! І ти вважаєш, що<br />
нам ще знадобиться провізія?  Зібратися із силами,  дотягти  до Вогняної Гори  —<br />
більшого від нас нічого не вимагають. Нам і цього вистачить з лишком…</p>
<p>
Сем похитав  головою, узяв  Фродо  за руку  —  і не  зумів стримати сльози.  Але<br />
відразу  відвернувся, утер ніс  рукавом, відійшов,  безтурботно  посвистуючи,  і<br />
голосно запитав: «Ну, куди ж це опудало поділося?»</p>
<p>
Горлум  незабаром  повернувся,  підкрався так  тихо,  що  гобіти і не  помітили,<br />
відкіля.  Лапи  і  фізіономія  його  були вимазані брудом, він  дожовував  щось,<br />
пускаючи тягучу слину; гобіти намагалися не цікавитися, що він, власне, жує.</p>
<p>
«Жабу чи  гадюку  болотну  ум'яв, — подумав  Сем. — Бр-р! Який  же він  огидний!<br />
Злощасне опудало…»</p>
<p>
Горлум  ретельно дожував,  жадібно напився, умився і  тільки  тоді, облизуючись,<br />
підійшов до гобітів.</p>
<p>
— Тепер нам добре, — оголосив  він. — Ну, ми відпочили? Можемо йти? Добрі гобіти<br />
солодко спали! Вони довіряють Смеагорлу, це добре, це дуже добре…</p>
<p>
Краєвид змінювався,  кам'янисті схили перетворилися на  глинисті косогори, земля<br />
під ногами  стала м'якою.  Ніч  наближалася  до кінця, але хмари  щільно затягли<br />
небо, і місяць  не  показувався. Початок світанку  позначило  лише  слабке  сіре<br />
світло, що  розлилося навколо,  коли вони  до-сягли  гирла  річки. Булькаючи  на<br />
щербатому кам'яному порозі, вона  провалювалася вниз і пропадала у бурому місиві<br />
болота. Сухі трави хиталися і шелестіли, хоча ніякого вітру не відчувалося.</p>
<p>
Праворуч, ліворуч  і  прямо  перед ними, скільки  око  вхопить,  розстелялося  в<br />
мутному  напівсвітлі  круте, заросле [208]  оситнягом  баговиння.  Над  чорними,<br />
смердючими затонами нависали  густі шари випарів.  Далеко,  дуже  далеко,  майже<br />
точно  на півдні, ледве  витикалися  гори  Мордо-ру,  немов  свинцеві хмари  над<br />
передгрозовим морем.</p>
<p>
Тепер гобіти цілком  залежали від Горлума. Вони  не  знали і не могли знати,  що<br />
вийшли  на  північному краї боліт, а головна  їхня  частина тягнеться  далеко за<br />
обрій… Якби вони знали карту, то могли б, витративши дещо більше часу, завернути<br />
на схід і  по міцному ґрунту  дістатися до  безплідної  рівнини Дагорладу,  Поля<br />
Битви,  де  колись  відбулася велика  битва  у  передгір'ях  Мордору.  Звичайно,<br />
сховатися там було б ніде, до того  ж там пролягав улюблений шлях орків та інших<br />
ворожих найманців.  Навіть  ельфійські плащі  не  допомогли б грбітам  на  полях<br />
Дагорладу…</p>
<p>
— Куди далі, Смеагорле? — запитав  Фродо. — Нам потрібно  лізти до цієї помийної<br />
ями?</p>
<p>
— Зовсім ні, - відповів Горлум. — Якщо бажаєте скоріше стати перед  Володарем, є<br />
дуже  зручна  дорога, —  він тикнув кощавим пальцем  на схід, —  там його  слуги<br />
чекають  гостей  і негайно доставляють до  нього. Так-так. Його  Око  не дрімає.<br />
Колись давно Око нагледіло там, на дорозі, Смеагорла… — Горлум здригнувся. — Але<br />
відтоді Смеагорл часу не гаяв, так-так, мої ноги,  очі й ніс дечого варті. Тепер<br />
я знаю інші  шляхи. Довгі та незручні,  зате там нас ніхто не помітить. Йдіть за<br />
Смеагорлом. Він поведе вас крізь туман, приємний густий туман. Йдіть обережно за<br />
Смеагорлом — можливо, і сховаєтесь від Ока!</p>
<p>
Вже зовсім  розвиднілося,  вітер так і  не  піднявся,  випари стіною  стояли над<br />
болотами. Жоден промінь сонця не пробився крізь низькі хмари,  і  Горлум квапив,<br />
щоб  не втрачати ні хвилини. Відпочивши  трохи,  вони вступили  в глухе  царство<br />
випарів  та туманів,  втративши  з  виду і ті  гори, що  вже здолали, і  ті,  що<br />
очікували ще попереду. Йшли вервечкою — перший Горлум, за ним Сем і Фродо.</p>
<p>
Чогось  Фродо  відчував  нестерпну  втому;  хоча  йшли  повільно,  він раз у раз<br />
відставав.  Місцевість  виявилася  зовсім не  такою  одноманітною, як  здавалася<br />
здаля.  Подорожнім  відкрилась  напрочуд складна  мережа  вирв,  купин,  грузлих<br />
драговин і стоячих  вод. Гостре  око і спритна нога  [209] могли намацати тверду<br />
опору  в  цій плутанині,  а Горлум, безперечно,  володів  і  тим, і  іншим.  Він<br />
безупинно крутився, нюхав, притоптував і гарчав собі під ніс, а іноді, здійнявши<br />
руку,  зупиняв  гобітів  і  йшов уперед  на чотирьох,  пробуючи  ґрунт руками чи<br />
притискаючи вухо.</p>
<p>
Монотонна  зневіра, безнадійна  монотонність навіки оселилися  в цьому  забутому<br />
краю.  Вогка, застигла  зима не збиралася йти звідсіля. Тільки зеленіла ряска на<br />
поверхні каламутних калюж. Зів'яла трава і сухі  гниючі стебла стирчали з туману<br />
жалюгідними пам'ятками давно забутого літа.</p>
<p>
Близько полудня  трохи прояснилося  — туман розтанув і піднявся вище. Високо над<br />
цими згубними місцями, за сніжно-білими кучугурами хмар пливло золоте сонце, але<br />
знизу  виднілися лише  брудні сірі викрути, і  світло, просочуючись крізь хмари,<br />
було  позбавлене і барв, і  тепла.  Одначе Горлум жахався  і  скиглив навіть від<br />
такої  невиразної згадки про  денне світило.  Він попросив  перепочинку, і  вони<br />
присіли на купі бурих тогорічних  стебел. Ледве чутно шурхотіли  сірі султанчики<br />
очерету і тверде листя осоки.</p>
<p>
— Хоч би пташку сюди яку-небудь! — поскаржився Сем.</p>
<p>
— Так, пташка  б  не завадила, — облизуючись,  погодився  Горлум. — Пташка  — це<br />
добре…  Тільки  їх  тут немає. Є вужі, гадюки, жаби.  Багато  зовсім  неїстівних<br />
штучок. А пташок — ні, нема, — закінчив він жалібно.</p>
<p>
Сем подивився на нього з огидою.</p>
<p>
Минув уже третій день подорожі з Горлумом. Відпочивати було ніколи —  зупинялися<br />
лише  для того, щоб Горлум вибрав дорогу.  Темрява застала їх  вже в самім серці<br />
Згубних Боліт.  Йти їм ставало дедалі  важче, болота не кінчалися,  гобіти брели<br />
ними зігнувшись, повторюючи точнісінько кожен рух провідника. Земля стала зовсім<br />
вологою, калюжі зливалися в озерця, вода плюскотіла під ногами, чорна й важка, і<br />
усе важче було вишукувати тверду землю та не провалюватися  в бруд, що чвакає на<br />
кожному кроці.  Істоти  важчі, ніж  ці  троє,  напевно  не  пройшли  б  через цю<br />
трясовину.</p>
<p>
Ніч  видалася  темна;  повітря  начебто  перетворилось на  чорнильний  холодець,<br />
прилипало до легень і  заважало  [210] дихати.  Коли з'явилися сині вогники, Сем<br />
протер очі —  напевно, привиділося від  втоми. Спершу він помітив краєм ока один<br />
такий вогник —  мигнуло  вдалині  і згасло.  Потім  зажевріли  інші,  подібні до<br />
полум'я  невидимих свічок; раз у раз вони розліталися на різні боки, немов якісь<br />
невидимки струшували  їх зі  свого  одягу. Ні  Фродо, ні  Горлум  їх начебто  не<br />
помічали. На Сема напала страшенна нетерплячка.</p>
<p>
— Що це? — пошепки запитав він. — Що за вогні? Вони нас оточують! Це пастка? Хто<br />
нас ловить?</p>
<p>
Горлум підніс голову — він стояв навколішках у воді і обмацував дно калюжі.</p>
<p>
— Вони завжди кружляють так, — прошепотів він. — Блукаючі вогні. Свічки мертвих,<br />
так-так. Не звертай на  них уваги. Не дивися на них. Не женися  за ними! А  де ж<br />
наш пан?</p>
<p>
Сем  озирнувся —  Фродо  знову відстав.  Його не  було ні  видно, ні чутно.  Сем<br />
повернувся  на кілька кроків,  але побоявся голосно кричати; він тільки покликав<br />
хрипко  — і раптом наткнувся  на  Фродо в темряві.  Той  дивився на  вогники, що<br />
пурхали довкола, і ніби щось розмірковував, руки його безсило опали, з них капав<br />
бруд.</p>
<p>
— Пане Фродо, ходімо, —  покликав  Сем. — Горлум  не радить на  них видивлятися.<br />
Ходімо, потерпимо, поки не скінчаться ці кляті болота…</p>
<p>
— Ходімо, —  відповів  Фродо,  начебто прокидаючись.  Поспішаючи  повернутися до<br />
Горлума, Сем спіткнувся об якесь корчомаччя і впав  обличчям до  чорного затону,<br />
що відгонив огидним смородом. Шось засичало, вогники затанцювали, затремтіли. На<br />
мить  вода затону здалася прозорим  склом, а під  ним… Сем вирвав руки з  бруду,<br />
підхопився:</p>
<p>
— Там… там під водою мерці! Горлум зітхнув:</p>
<p>
— Так-так! Згубні  Болота, Болота  Мертвих, тому  так і  називаються!  Не  можна<br />
дивитися на воду, коли горять свічки мертвих!</p>
<p>
— Хто це? Що це таке? — запитував Сем, тремтячи і чіпляючись за Фродо.</p>
<p>
— Не знаю, — байдуже відповів  Фродо. — Коли ці свічки запалали, я  бачив щось у<br />
заводях. Глибоко-глибоко  [211]  під  водою бліді обличчя.  Так,  я бачив.  Одні<br />
похмурі, жорстокі,  інші — гордовиті  та  скорботні. Багато  таких… шляхетних  і<br />
прекрасних, водорості переплели їхнє сріблясте волосся. Але вони усі мертві, усі<br />
гниють, усі  зотліли. Від них йде  мертвотне  синє світло… Фродо  закрив обличчя<br />
руками.</p>
<p>
— Не  знаю, хто вони такі, але мені здалося, що то були і люди, і ельфи… і  орки<br />
теж.</p>
<p>
— Так-так, —  підхопив Горлум, — усі  померли,  усі згнили. Ельфи,  люди,  орки.<br />
Згубні Болота. Давно, давно була велика битва, про неї розповідали  Смеагорлові,<br />
коли  він  був  малим, коли в  мене  ще  не  було моєї  радості.  Велика  битва.<br />
Люди-здоровила,  мечі,  стріли,  жахливі  ельфи,  ревіння орків. Вони билися  на<br />
рівнині біля Чорної Брами довгі дні, довгі тижні… З тих часів болота розрослися,<br />
затопили могили і розливаються далі…</p>
<p>
</p>
<p>
</p>
<p>
</p>
<p>
<br />
— Але з часів битви  при  Дагорладі минули століття! — сказав  Сем. —  Мертві не<br />
могли зберегтися. Що ж це — зла мара?</p>
<p>
— Хто знає? Смеагорл не знає, - відповів Горлум. — До них не можна дістатися, їх<br />
не можна торкнутися. Ми якось спробували, мій дорогесенький. Я спробував, але не<br />
дотягся. Немає! Вони всі давно мертві.</p>
<p>
Сема пересмикнуло: він відгадав, навіщо Горлуму знадобилися мерці.</p>
<p>
— Не  хотілося б мені ще  раз таке  побачити! — відповів Сем. —  Рушаймо скоріше<br />
звідси!</p>
<p>
— Так-так, ходімо, потихеньку,  потрошечки, —  сказав Горлум. — Обережніше! Якщо<br />
гобіти впадуть на  дно,  потраплять у  компанію  мерців і  запалять свої свічки…<br />
Тримайтеся за Смеагорла! Не дивіться на свічки!</p>
<p>
Горлум поповзом потягся в обхід великого виру. Гобітам довелося, наслідуючи його<br />
приклад, стати на коліна. «Ще  трішки, і з нас вийде чудова трійка  Горлумів», —<br />
подумав Сем.</p>
<p>
Після виру стрибали  з однієї зрадливої купини  на іншу, брели по коліно у воді,<br />
що тхнула тванню; вимазалися і просяклися духом боліт наскрізь.</p>
<p>
Наприкінці  ночі  нарешті  ступили  на  твердий  ґрунт. Горлум  сичав  та лаявся<br />
пошепки,  але, здається, був  задоволений:  [212] навпомацки, по запаху, завдяки<br />
особливій пам'яті, він впізнав місце, де вони  знаходилися,  і  міг  без  вагань<br />
вести далі.</p>
<p>
— Тепер  уперед.  Добрі, славні гобіти дуже,  дуже стомилися, жахливо втомилися.<br />
Але  потрібно  скоріше  вивести  пана  з  кільця  вогнів,  так-так,  обов'язково<br />
потрібно!</p>
<p>
І він кинувся майже бігцем у плутанину очеретяних заростей. Гобіти,  вибиваючись<br />
з останніх сил, поспішили  за  ним. Раптом  Горлум  затримався, засичав  і  став<br />
підозріло принюхуватись, знову роздратовуючись.</p>
<p>
— Ну,  чого стали? — розлютився Сем, неправильно зрозумівши поведінку Горлума. —<br />
Чого  носом крутиш? Навіть якщо ніс заткнути, все  одно сморід залишиться. І  ти<br />
гарний, і пан Фродо, тут усе пропахнуло тванню…</p>
<p>
— Так-так, і  Сем теж. Бідненький  Смеагорл  чує, але він добрий, він терпить… Я<br />
хочу допомогти доброму  пану. Вітер перемінився,  погода міняється.  Смеагорлові<br />
тривожно…</p>
<p>
Горлум  все ж таки  рушив далі, але  невпевнено;  він  увесь час  поглядав то на<br />
південь,  то  на  схід. Раптом  по хащах  пробігло  якесь тремтіння. Мандрівники<br />
завмерли: здалеку  донісся  довгий,  сумовитий крик, повний  ненависті та  люті.<br />
Раптом стало  холодно.  Десь загриміла,  наближаючись,  гроза.  Болотні  вогники<br />
затріпотіли, згасли, померкли.</p>
<p>
Горлум стояв, мов зачарований, невиразно лопочучи, поки  не  налетів  зі свистом<br />
вітер. Безформні смуги туману захвилювались,  стали розповзатися.  Хмари на небі<br />
теж швидко танули. На півдні крізь клоччя хмар вигулькнув безтурботний місяць.</p>
<p>
Фродо  і  Сем  відразу  зітхнули  полегшено,  але  Горлум упав додолу  і  завив,<br />
проклинаючи Білу  Пику. Гобіти,  не слухаючи,  дивилися  на  добре старе знайоме<br />
світило, жадібно  ковтаючи  свіже  повітряні  не відразу  помітили  дивну  чорну<br />
хмаринку, обривок пітьми Мордору, лиховісну хмарину у вигляді крилатої потвори з<br />
перетинчастими  крилами.  Чорний  вершник  промчав над ними, на мить затьмаривши<br />
місячне сяйво, і зі злісним виттям зник на сході, обганяючи вітер.</p>
<p>
Гобіти попадали на мерзлі грудки ґрунту. Крилата тінь зробила коло, повернулася,<br />
спустилася нижче, зачіпаючи  крилами клуби  болотних випарів, потім сховалася  в<br />
тіні [213] Мордору. Слідом полетів  і холодний вітер, залишивши  в спокої Згубні<br />
Болота. Усю пласку рівнину до самих гір залило непевне місячне світло.</p>
<p>
Фродо  і  Сем  підвелися  на ноги,  протираючи очі,  як  після  тяжкого  сну,  і<br />
переконалися,   що  навколо  продовжується  звичайна,  тиха  ніч.  Горлум  лежав<br />
приголомшений і не хотів уставати. Його підняли, він пручався, закриваючи голову<br />
руками, й раз у раз намагався впасти на коліна.</p>
<p>
— Примари! —  стогнав він. —  Крилаті примари! Скарб  владарює  над  ними…  Вони<br />
бачать усіх, усіх,  усіх!  Від  них  не  сховаєшся!  Клята  Біла  Пика!  Примари<br />
сповістяь  ТОГО.  Він  бачить,  він  знає…  Леле,  леле,  пропали,  пропали  ми,<br />
гор-р-лум, гор-р-лум…</p>
<p>
Тільки коли місяць сховався за висотами Тол-Брандіру, бідолаха насмілився встати<br />
і рушити далі.</p>
<p>
Після цього випадку Сем помітив,  що Горлум знову перемінився. Він  догоджав  ще<br />
більше і здавався  на диво старанним,  але частіше кидав на гобітів, особливо на<br />
Фродо, швидкі  скісні  погляди,  знову почав  плюватися і шепелявити.  Ще більше<br />
тривожив Сема Фродо: він був чогось надто стомлений, майже зовсім виснажений; не<br />
скаржився, взагалі розмовляв мало, але  здавалося, що його гнітить тяжкий тягар,<br />
який з кожним днем  стає ще важчим. Доводилося  весь  час  стримувати спритність<br />
Горлума, щоб Фродо не відстав.</p>
<p>
Тяжким тягарем висів на  шиї Фродо Перстень Влади. Він наливався  вагою з кожним<br />
кроком  і  пригинав гобіта  до  землі.  Ще  сильніше  бентежила  його  думка про<br />
Всевидюще Око  Ворога. Чим  ближче до Мордору, тим  виразніше відчував Фродо, як<br />
ворожа  воля простромлює пітьму  і хмари, мертвий ґрунт  і живе тіло, щоб знайти<br />
його,  обплутати,  оголити  і  знесилити.  Фродо  вже  знав точно,  де криється,<br />
звідкіля тягнеться ця нещадна  рука, знав, як ми знаємо, замруживши очі сонячним<br />
днем, де сонце. Полум'я чужої, жорстокої сили обпалювало душу Хранителя.</p>
<p>
Щось подібне, мабуть,  почував  і  Горлум. Але  здогадатися, що  діється в  його<br />
негідній  душі,  гобіти не могли; а  там  боролися спонукання  всесильного  Ока,<br />
жадібність, пробуждена близькістю Перстня, і острах  зламати присягу, що він дав<br />
під страхом  смерті.  Фродо  про  це  не  замислювався, [214]  а Сем  насамперед<br />
піклувався про добробут  хазяїна і навіть не  помічав, що пітьма  просочується у<br />
його власне  серце  теж.  Він  намагався йти останнім, щоб завжди  бачити Фродо,<br />
підставляв  плече,  коли  той хитався, розважав незграбними жартами  і намагався<br />
знаходити слова розради.</p>
<p>
Коли  на  зміну  ночі  нарешті  прийшов  день,   з'ясувалося,  що  гори  помітно<br />
наблизились.  Повітря  очистилось, і стіни Мордору вже  не колихалися маревом, а<br />
здіймалися  у  всій своїй грізній суті  по той бік великої  та  мертвої пустелі.<br />
Болота скінчилися, потяглися торф'яники, у багатьох місцях вже висохлі і покриті<br />
тріщинами. Поверхня землі тут почала морщитись довгими складками.</p>
<p>
До  самого  кінця  цього  сірого дня подорожні пролежали  під камінням,  щоб  не<br />
потрапити на очі літаючим чудовиськам; коли звечоріло, піднялися і побрели через<br />
пустища, такі одноманітні, що серце щеміло. І наступна доба минула, день та ніч,<br />
нічого не залишивши в пам'яті гобітів, окрім виснажливого страху.</p>
<p>
Лише на п'ятий ранок після зустрічі з  Горлумом  вони  вийшли з боліт всього  за<br />
двадцять чи тридцять ліг від гір. Хребти стали тепер перед ними на повний зріст,<br />
дряпаючи вершинами низьке  похмуре  небо.  На  прибульців насувалися круті чорні<br />
стрімчаки, під ноги стелилися осипи, так само небезпечні, як трясовини.</p>
<p>
Страшно  було  на  болотах,  страшно  і  на  примарних  Нічийних Землях,  але ще<br />
страшніше  дивитися вперед. Навіть над Болотами Мертвих колись розквітала бліда,<br />
боязка  весна;  а  тут  не бувало  ні  весни, ні  літа. Тут ніщо  не росло  — ні<br />
лишайники, ні гриби,  що годуються гнилизною. Останні озера задихалися, завалені<br />
попелом, синювато-сизі й  сірі, начебто увесь бруд з  нутра  гір виливався сюди.<br />
Глинисті бугри, поїдені плямами  іржі й отрутними прожилками, вапнякові  стовпи,<br />
що кришились,  бо  були вивітрені,  ряд по  ряду  відкривалися  в  міру того, як<br />
займався  день. Гобіти  стояли  на  кордоні  Пропащих  Земель. Вічний  пам'ятник<br />
руйнівної  роботи  невільників Чорного Володаря, пам'ятник,  непідвладний  часу;<br />
земля, споганена  назавжди, приречена  на загибель, якщо тільки  Велике  Море не<br />
поглине її і не втопить у хвилях забуття.</p>
<p>
— Мене від  цього  краєвиду нудить, — сказав  Сем. Фродо мовчав.  Вони  ще довго<br />
стояли там, на початку страшного [215] сну, знаючи: лише через морок  цього  сну<br />
пролягає   дорога  до   ясного,   тихого   ранку.  Ставало   світліше,   чіткіше<br />
вимальовувалися  звивисті тріщини,  зазубрені скелі  —  навіть сонячне світло не<br />
забарвлювало їх; у світлі дня безпомічність гобітів відчувалася ще гостріше…</p>
<p>
Вони не мали  сил іти  далі. Відшукали  куточок за купою  рудого шлаку,  але він<br />
димився,  від  смердючого  диму сльозилися очі  і спирало подих. Горлум плюнув і<br />
поповз на  чотирьох геть, не оглядаючись на  гобітів. Фродо  і Сем потяглися  за<br />
ним.  Їм дісталася широка,  майже  кругла  яма,  схожа  на  лійку; із  заходу її<br />
прикривала купа каміння. На дні лійки застоялася масляниста  рідота. Але  іншого<br />
притулку  не  знайшлося,  і  вони  полізли  на дно,  сподіваючись сховатися  від<br />
ворожого Ока.</p>
<p>
Дневі не  було краю. Хотілося пити, але довелося обійтися жалюгідними краплями з<br />
фляг, наповнених  чотири  доби  тому зі  струмка у балці — якою милою, привітною<br />
місцинкою  здавалась  вона  тепер!  Гобіти  по  черзі  стояли на чатах.  Спершу,<br />
незважаючи на втому, вони ніяк не могли заснути, але коли сонце почало хилитися,<br />
поринаючи  у  швидкі  хмари,  Сем все  ж  таки  задрімав,  і  Фродо  влаштувався<br />
охороняти,  лежачи на краю лійки;  тягар  на грудях не давав йому спокою.  Фродо<br />
дивився у димне небо і бачив дивні тіні, силуети вершників, знайомі обличчя… Він<br />
загубив лік часу і, трохи  затримавшись  між  сновиддям  і  явою, забувся міцним<br />
сном.</p>
<p>
Сем прокинувся, як від поштовху: йому здалося, що Фродо кличе. Вже настав вечір,<br />
але Фродо спав і не міг його кликати. Уві сні він сповз майже на саме дно лійки.<br />
Поруч з ним навприсядки  сидів Горлум. Спершу Сем  вирішив, що той будить Фродо,<br />
аж ось Горлум заговорив:</p>
<p>
— Смеагорл  присягав, —  і  відразу  засичав,  сам собі відповідаючи:  — Аякжже,<br />
аякжже. Ми  заприсссяглися, щоб зберегти  наш  есскарб, щоб  він  не потрапив до<br />
Того, іншшшо-го. А вони йдуть  до нього! Що гобіт  зробить  з нашшшим ссскарбом,<br />
хотілося б знати, дуже хотілоссся б знати!</p>
<p>
— Не  знаю. Нічого  не виходить. Пан тримає  його  при собі. Смеагорл заприсягся<br />
допомогти панові.</p>
<p>
— Так-так, він  хазяїн  нашшої  коштовності.  Але  якби ми  сстали  хазяїном, то<br />
присссяги не порушили б: ми допомагали б ссамі ссобі. [216]</p>
<p>
— Смеагорл обіцяв бути гарним,  дуже гарним. Гобіт добрий. Зняв огидну  мотузку.<br />
Завжди поводиться чемно.</p>
<p>
— Дуже,  дуже добрий,  мій  дорогесєсенький! І  ми  будемо гарні, як  ссвіженька<br />
рибка, тільки  ссамі для ссебе. Ми  не ззробимо гобітам нічого поганого, зовссім<br />
ні!</p>
<p>
— Але я заприсягся! — сказав Смеагорл.</p>
<p>
— То й візьми його собі! — відповів другий голос. — Тоді ми ссстанемо володарем,<br />
гор-р-лум! Нехай тоді іншшший, підозрілий, противний гобіт плазує перед  нами на<br />
череві, гор-р-лум!</p>
<p>
— А доброго гобіта не чіпатимо?</p>
<p>
— Не  хочеш —  не  чіпай.  Але  ж  він  — Торбінсс, мій дорогессенький. Так-так,<br />
Торбінсс. А Торбінссс  тебе обікрав. Він знайшов нашшу коштовність і ссховав. Ми<br />
його терпіти не можемо, Торбінссса.</p>
<p>
— Але цей не такий…</p>
<p>
— Він теж Торбінс. Ми не вибачимо всссякого, хто візьме нашу радіссть.  Потрібно<br />
її відібрати.</p>
<p>
— Той, інший, побачить, довідається, привласнить…</p>
<p>
— Так-так,  ТОЙ  бачить,  знає. Він  чув, як ми  присягалися  проти  його  волі.<br />
Потрібно відшшукати радіссть. Примари її шукають. Потрібно щшшвидшше відібрати…</p>
<p>
— Для себе, не для Того!</p>
<p>
— Сссамо сссобою, наймиліший. Поміркуй, якщо її відбереш, мою коштовність, можеш<br />
ущшитися і від Того. Ми ссстанемо  ссильніші за Примар. Князь  Смеагорл.  Горлум<br />
Великий. Володар Горлум… Щодня  сссвіжа  риба, тричі  на  день, найсссвіжжішшша,<br />
прямо з моря. Мій сславнень-кий Горлумочко! Дістань її, дісстань, діссстань!</p>
<p>
— Гобітів  двоє.  Прокинуться  й  уб'ють  нас, —  простогнав  Смеагорл,  усе  ще<br />
опираючись спокусі. — Не зараз. Не сьогодні…</p>
<p>
— Дісстань її! Діссс… — голос  раптом замовк і знову забурмотів, але не відразу:<br />
—  Не зараз? А може, й справді?  Пізніше  буде  простіше…  Так-так,  простіше  і<br />
зручніше! Вона допоможе!</p>
<p>
— Ні, ніколи! Я не хочу! — пручався Смеагорл.</p>
<p>
— Не бійссся! Коштовність наша!</p>
<p>
Після  кожного  висловлення  скрипливого  голосу  довга  рука  Горлума  повільно<br />
простягалася до Фродо, але щойно починав говорити Смеагорл, рука відсмикувалася.<br />
Раптом [217] обидві  руки зі скорченими пальцями  зімкнулися на  горлі  сплячого<br />
Хранителя.</p>
<p>
Стримуючи подих, Сем слухав цю  сварку і  стежив  з-під  повік  за  кожним рухом<br />
Горлума. Дотепер у  простоті душевній він вважав,  що  Горлум небезпечний тільки<br />
коли  голодний, і боявся, щоб мерзенне опудало не забажало поживитись  гобітами.<br />
Лишень зараз він взяв  до тями:  над  Горлумом  тяжіло  прокляття  Персня! «ТОЙ,<br />
ДРУГИЙ» —  зрозуміло,  Чорний Володар,  але  хто така  «вона»,  що  допоможе?  З<br />
якою-такою негідною істотою він  здружився  у  своїх блуканнях?  Дивне  безсилля<br />
скувало  Сема,  але він напружився  і  сів.  Чуття  підказувало йому:  не  можна<br />
видавати, що чув  розмову Горлума  із  Смеагорлом.  Сем  старанно  потягнувся  і<br />
позіхнув.</p>
<p>
Горлум засичав крізь  зуби, ощирився,  потім відразу обм'як,  впав  на  коліна і<br />
відповз до краю лійки.</p>
<p>
— Добрі гобіти! — засичав  він, догідливо  звиваючись. — Добрий  Сем! Заспалися,<br />
заспалися! Спали під наглядом Смеагорла. Вже вечір. Темно. Настав час іти.</p>
<p>
«Давно  пора, — подумав Сем, — розібратися з тобою, падлюко!» Але  він  розумів:<br />
Горлум, який нишпорить сам по собі, небезпечніший за Горлума-провідника. «Ото ще<br />
морока на нашу голову! Щоб йому вдавитися! Одначе треба розбудити пана Фродо…»</p>
<p>
Фродо прокинувся бадьорим, як на  подив.  Йому щось снилося, дуже гарне,  і хоча<br />
подробиці  десь  поділися,  на  серці  полегшало. Страшний  тягар уже  не  давив<br />
нещадно,  як  раніше.  Горлум  вітав  хазяїна  із  собачим   захватом,  хихотів,<br />
теревенив, терся об коліна гобіта. Фродо зупинив його, посміхнувшись:</p>
<p>
— Послухай,  Смеагорле! Ти  виявився  непоганим провідником. Звідси  починається<br />
остання частина нашого шляху. Проведи тепер нас до Воріт Мордору, і нам від тебе<br />
нічого більше не потрібно. Йди, куди побажаєш, аби не до наших ворогів.</p>
<p>
— До Воріт? —  злякано  і  здивовано запитав  Горлум. — Пан сказав  «до  Воріт»?<br />
Так-так, саме це він сказав, Смеагорл гарний, слухається пана. Але чи варто йти?<br />
Подивимосссь,  подивимосссь, — це не  дужже ссимпатичні  міссця,  запевняю  вас!<br />
[218]</p>
<p>
— Замовкни, скрипучко! — відрізав Сем. — Час вирушати нарешті!</p>
<p>
Надвечір вони рушили  вперед по сумовитому бездоріжжю. Ближче до ночі налетів на<br />
них  такий же  страх, як  напередодні  на болотах; вони  припали  до  землі, але<br />
крилата тінь так  і не з'явилася, і страх  швидко  минув; напевно, назгул  летів<br />
високо і поспішав. Цього разу першим отямився Горлум.</p>
<p>
Приблизно  опівночі   тінь   страху  втретє  лягла  на  них,  ще  слабкіша,  ніж<br />
попереднього разу; носій тіні промчав за хмарами з нечуваною швидкістю на захід.<br />
Але Горлум знову трясся, впевнений, що їх вистежили.</p>
<p>
— Тричі! — повторював він, схлипуючи. — Тричі нас попередили. Вони винюхали нас,<br />
вистежили, почули нашу  коштовність. Він  володіє ними. Далі йти  не  можна,  не<br />
можна, не піду!</p>
<p>
Не  допомогли  ні  прохання, ні  згадки  про домовленість.  Тільки  коли  Фродо,<br />
розгніваний,  поклав  руку  на меч, Горлум відірвався  від  землі, але довго  ще<br />
буркотів сам до себе і схлипував, скиглячи, як побитий собака.</p>
<p>
Так вони крокували протягом всієї похмурої, беззоряної ночі назустріч новому дню<br />
праць і тривог; крокували мовчки, опустивши голови, нічого не бачачи і не чуючи,<br />
крім виття і свисту вітру, що підштовхував їх у спину.</p>
<p>
</p>
<p>
<br />
Розділ З ЧОРНУ БРАМУ ЗАЧИНЕНО</p>
<p>
<br />
Ще  вдосвіта мандрівники впритул  наблизилися до гір. Болота,  пустища  — усе це<br />
залишилось позаду. Могутні, похмурі гори гордовито височіли перед гобітами.</p>
<p>
З  заходу  Мордор відгороджували  Похмурі Гори, Ефель-Дуат, з півночі — лисогори<br />
Еред-Литуї,  які інакше звали  Горілими Горами,  бо  вони були  тьмяно-сірі, мов<br />
попіл. Ці два пасма оточували  сумовиті рівнини Лиглад та Горгорот і гірке озеро<br />
між  ними, величезне, як море — Нурнен, або Озеро Сліз. Там, де пасма сходилися,<br />
залишався вузький  прохід Кіріт-Горгор, або Одержима  Ущелина,  вхід до володінь<br />
Ворога.  Його  охороняли  збудовані  на  двох  стрімчаках  вежі,  Зуби  Мордору.<br />
Поставили  їх  гондорці,  гордовиті  переможці, після  вигнання Саурона,  щоб не<br />
допустити його [219] повернення. Але міць Гондора послабшала,  люди змізерніли і<br />
тілом, і  душею, піддалися безтурботності, і Саурон повернувся без перешкод. Він<br />
звелів  відбудувати покинут  вежі, озброїв і поставив  надійну  варту.  Суворо і<br />
безсонно дивилися темні очниці вікон  на схід, на північ і захід; проріз ущелини<br />
перегородили  кам'яним  шанцем  з  единими  воротами,   повністю  залізними,  та<br />
надбрамною  вежею,  де  цілодобово, змінюючись час від  часу, стояла  сторожа. В<br />
довколишніх горах було чимало печер  та потайних  лазів, де  чаїлися орди орків,<br />
готові  за  першим наказом  вибігти  та  напасти на кого вкажуть.  Зуби  Мордору<br />
потрощили б усякого, хто сунувся б до Кіріт-Горгору, не будучи посланцем Саурона<br />
і не знаючи таємного пароля, що відкриває Мораннон, Чорну Браму володінь Ворога.</p>
<p>
Фродо і  Сем розгублено дивилися на  Мораннон. Навіть здаля в неясному ранковому<br />
світлі видно було,  як  перед воротами  і по верху шанців  прогулюються вартові.<br />
Гобіти причаїлися в тіні уступів Похмурих Гір. Якби з цього  місця злетів ворон,<br />
йому залишилося б до  Воріт усього з чверть милі. Прямо зі схилу тягайся до неба<br />
тонкі стовпчики диму: десь у печерах горів вогонь.</p>
<p>
Коли  блякле сонце  підбилося над  мертвим Горілим Кряжем,  на воротах  заревіли<br />
мідні  сурми;  їм відгукнулися сигнальники з  веж, з підземних казематів,  здаля<br />
донісся  низький  недобрий  гул, посилений  до гуркоту луною  —  гул  військових<br />
барабанів Барад-Дура. Нічна варта залишила пости, їм на зміну стали свіжі, добре<br />
відпочилі солдати. Сталева обшивка воріт холодно заблищала.</p>
<p>
</p>
<p>
</p>
<p>
</p>
<p>
<br />
— Отакої! —  пробурмотів  Сем. —  Дійшли, можна  сказати!  Повертай  назад… Адже<br />
пророкував мій старий, що  я  погано  скінчу, якщо не  порозумнішаю.  Шкода,  не<br />
доведеться йому порадіти: «А я ж казав!»… Ех, нехай би сварився,  доки захрипне,<br />
стерплю, аби побачитися! Звичайно, спершу  довелося б у лазню сходити, без цього<br />
він  від мене  нічого  не  довідається! Я  не запитую, куди далі,  бо й без того<br />
видно, що далі нікуди, хіба в орків попросити провідника…</p>
<p>
— Авжеж, авжеж! —  підхопив Горлум. — Далі не можна. Смеагорл розумний, Смеагорл<br />
попереджав.  Гобіти   побажали   [220]  побачити   і  побачили.   Так-так,   мій<br />
дорогесенький, усе побачили самі. Смеагорл попереджав…</p>
<p>
— Тоді за  яким чортом ти нас сюди тяг? — розлютився  Сем, у  запалі забувши, як<br />
усе було насправді.</p>
<p>
— Пан велів. Пан сказав: веди. Смеагорл гарний, послухав пана. Пан мудрий!</p>
<p>
— Так, я  хотів йти  сюди, — визнав  Фродо. — Я повинен проникнути до Мордору, а<br />
іншого шляху не знаю. Виходить, спробуємо пробитися тут. Вірніше, я сам: ви ж не<br />
зобов'язані супроводжувати мене.</p>
<p>
Фродо стояв, суворо  звівши брови,  без страху  в душі —  забризканий  багнюкою,<br />
виснажений, ледве живий, але очі його залишалися чистими і спокійними.</p>
<p>
— Нізащо! —  заволав Горлум, нажаханий, потрясаючи руками. — Туди не  можна! Так<br />
нічого не вийде! Ти потрапиш  разом з нашою радістю в руки Всевидющого… Він усіх<br />
нас  зжере, увесь  світ  зжере,  якщо  її одержить!  Змилуйся, добрий  пане, над<br />
Смеагорлом! Ходімо  звідси,  повернемося до тихих місць,  а її  поверни  бідному<br />
Смеагорлові.  Так-так,  поверни, він буде добре  її  стерегти.  Він  буде робити<br />
всілякі добрі справи, віддячить добрим гобітам. А гобіти нехай ідуть  додому. Не<br />
наближайся до Чорної Брами!</p>
<p>
— Мені сказано йти в Мордор, і я піду. Або пан, або пропав!</p>
<p>
Сем мовчав. З обличчя Фродо було ясно: умовляти його буде марною тратою часу. По<br />
суті, він з  самого  початку  знав,  що  надії немає; але,  як годиться  гобіту,<br />
кріпився, поки мав що робити. Тепер сили вичерпалися. Протягом всього  шляху Сем<br />
віддано виконував свої обов'язки — на те й пішов, щоб іти до кінця. Пан Фродо не<br />
піде до  Мордору  сам.  Вони  підуть разом, і вже  хоч те  добре, що позбудуться<br />
Горлума.</p>
<p>
Однак Горлум зовсім не збирався поки  що розлучатися з ними.  Він гуцнувся перед<br />
Фродо на коліна, заламуючи руки і пхикаючи.</p>
<p>
— Не  йди туди! — благав він. — Є  ще одна дорога.  Справді є!  Погана дорога, і<br />
знайти її важко, але Смеагорл вам покаже!</p>
<p>
- Інша дорога? — недовірливо запитав Фродо, глянувши у очі Горлума. [221]</p>
<p>
— Слово честі! Смеагорл сам знайшов! Може, її вже завалило, ходімо, подивимося?</p>
<p>
— Чому ж ти раніш нічого не казав?</p>
<p>
— Пан не запитував. Пан не відкривав бідному Горлуму своїх задумів. Сказав: веди<br />
до Воріт,  і можеш йти.  Смеагорл тепер може піти, еге ж? Але пан раптом сказав:<br />
йду  через  Браму.  Смеагорлові  страшно. Він не  хоче  втрачати  доброго  пана!<br />
Смеагорл хоче зберегти і пана, і свою радість. І йому згадалася інша дорога. Він<br />
ходив по ній багато років тому. Пан гарний, і Смеагорл гарний, завжди допомагає!</p>
<p>
Сем насупився. Якби його погляд міг простромити Горлума, той був би вже дірявим,<br />
як решето. Здавалося, що Горлум  щиро зляканий  і  гарячо бажає допомогти Фродо.<br />
Але  Сем пам'ятав про підслухану двоголосу розмову; навряд чи Смеагорл, загнаний<br />
на стільки століть у самий глиб  чорної  душі, міг узяти верх над Горлумом. Адже<br />
не його слово виявилося останнім у суперечці!  Сем припускав, що обидві половини<br />
слизького негідника, Смеагорл і Горлум (Підлиза і Падлюка, як подумки прозвав їх<br />
Сем) уклали тимчасове перемир'я: обом не хотілося, щоб Перстень дістався Ворогу.<br />
Обоє прагнули зберегти Фродо  і не розлучатися з ним  якомога довше, маючи надію<br />
як-небудь здобути бажаний скарб. В існування другого шляху Сем не дуже вірив.</p>
<p>
«Добре,  що жодна  половина старого  шкарбуна не відає, куди пан Фродо насправді<br />
прямує, - думав Сем. — Тоді б Падлюка хутенько нас видав би — он як його крутить<br />
зі страху; схоже, Ворог його не зовсім  спустив з  повода… Напевно, він волів би<br />
віддати нас йому, ніж витримати загибель Персня!  Будемо сподіватися, пан  Фродо<br />
добре розміркує,  перш ніж вирішувати. Розуму йому не забракне,  от тільки серце<br />
занадто м'яке…  Жодному Гемджи в житті не  здогадатися,  що пану  Фродо в голову<br />
полізе!»</p>
<p>
Фродо не квапився відповідати Горлуму. Поки Сем управлявся зі своїми  розумними,<br />
але  трохи вайлуватими мізками, він стояв, не зводячи  очей  з  чорного провалля<br />
Кіріт-Горгора.  Западина,  де укрилися  трійко  мандрівників,  була  звернена до<br />
довгої, як корито, долини, яку перетинали курні шляхи, що спліталися  біля самої<br />
Брами; один вів на схід і танув у сірому  серпанку Еред-Літуї, другий на північ,<br />
третій, минаючи західну вежу,  лежав лише кількома [222] ліктями  нижче притулку<br />
гобітів.  Трохи далі він завертав на південь і  зливався  з вузькою смугою землі<br />
між Похмурими горами та Великою рікою.</p>
<p>
Фродо помітив на  рівнині  жвавий рух. Крізь  хмари  пилу і  диму  проблискували<br />
шоломи, списи, рухалися кінні роз'їзди. Величезне військо збиралося перед Брамою<br />
Мордору; Фродо пригадав  те, що  бачив з Амон-Ведара  — дивно  подумати! —  лише<br />
якийсь  тиждень тому.  На  жаль, сурми  грали не виклик  на бій,  а  повсякденну<br />
побудку. Не  гондорська рать підійшла до володінь Саурона, не безстрашні витязі,<br />
що загинули сторіччя тому, повстали, щоб  помститися за давню поразку, — далекі,<br />
невідомі  племена  незвіданого  сходу збиралися  за  наказом  Чорного  Володаря;<br />
загони, що стояли табором біля Воріт, тепер  прямували до Мордору, поспішаючи на<br />
загальний  огляд.  Тільки  зараз Фродо  збагнув, що  довго  дивився  на Мораннон<br />
відкрито, серед ясного  дня;  він  швидко  накинув  на  голову  каптур  плаща  і<br />
відсунувся від краю западини.</p>
<p>
— Я повірю  тобі  ще  раз, Смеагорл, — промовив Фродо  нарешті. —  Либонь,  мені<br />
призначено  приймати   допомогу  від  того,  хто  найменше  здавався  для  цього<br />
придатним,  а  тобі  —  допомагати тому,  кого  ти  переслідував  із  найгіршими<br />
намірами.  Досі ти служив  добре  і  обіцянки  не  порушував.  Так,  я  можу  це<br />
підтвердити, — додав  він, глянувши на Сема, — бо  двічі  ми залишалися у  твоїй<br />
владі, і ти не скористався  тим нам на шкоду.  Ти навіть  не намагався відібрати<br />
те,  про  що давно  мрієш. Спробуємо втретє. Але  знай, Смеагорле: ти  у великій<br />
небезпеці!</p>
<p>
— Так-так,  пане! —   закивав  Горлум. —  Велика,  велика  небезпека!   Смеагорл<br />
тремтить, але не тікає. Він хоче допомогти доброму пану!</p>
<p>
— Це наша  загальна небезпека, — перебив  його Фродо. — А є  інша, що стосується<br />
тільки тебе одного. Ти присягався  «своїм скарбом». Пам'ятай:  сила його зв'язує<br />
тебе і змушує дотримувати слова, але може і згубити. Піддавшись їй, ти тільки що<br />
виказав  себе.  «Віддай  його Смеагорлові!»  Не  повторюй цього  ні  вголос,  ні<br />
подумки.  Його тобі  не  одержати.  Якщо будеш за  ним тягтися — скінчиш погано.<br />
Повторюю: воно не для тебе. Якщо знадобиться — я надіну його на  палець,  і він,<br />
що  так  довго [223] володів  тобою,  поневолить  тебе  знову.  Тоді ти виконаєш<br />
будь-який з моїх  наказів,  навіть  якщо я  звелю тобі  стрибати в  безодню  або<br />
вогонь. Пам'ятай про це, Смеагорле!</p>
<p>
Сем дивився на  хазяїна  з  повагою  та захватом: такого погляду і  такого  тону<br />
навіть  він не  очікував! У глибині душі  Сем завжди вважав, що надмірна доброта<br />
Фродо виникає з деякого  недомислу —  попри  все  те пан  Фродо  був  для  нього<br />
наймудрішою особою на світі, зрозуміло,  після Гандальфа і старого  пана Більбо.<br />
Тим простіше  було помилитися Горлуму  (про що Фродо зовсім не  знав) — прийняти<br />
доброту за дурість. Несподівані слова Фродо здивували його. Він припав до землі,<br />
белькочучи щось незрозуміле, і безперервно повторював: «добрий, добрий пан!»</p>
<p>
Фродо терпляче перечекав цей шквал і сказав звичайним голосом:</p>
<p>
— А  тепер, Горлуме чи  Смеагорле, якщо тобі більше подобається це ім'я, поясни,<br />
про який шлях мовиться і чи треба заради нього звертати з прямої дороги. Говори,<br />
бо часу обмаль!</p>
<p>
Але Горлум був занадто вражений; домогтися чогось зрозумілого виявилося  не  так<br />
просто.  Він   хлюпотів   носом,  скрипів,  ковтав  слова,   плазував  і  благав<br />
змилостивитися над бідним маленьким Смеагорлом. Дуже нескоро  з  його  лопотіння<br />
Фродо зрозумів, що дорога, яка йде на захід від Похмурих гір, веде до роздоріжжя<br />
в якомусь гаю, а звідтіля убік лежить шлях на Осгіліат.</p>
<p>
— Далеко, — бурмотів Горлум. — Ми там ніколи не  були, але  кажуть, нібито тракт<br />
тягнеться на сто  миль, до Хвилястої  Води. Там  багато риби і птахів, що клюють<br />
рибу. Розумні, розумні птахи… А ми там не були, на жаль, на жаль! Не мали такого<br />
щастя. А ще далі Жовта Пика пече так сильно, що  земля жолобиться, і  там живуть<br />
люди з обпаленими обличчями, сміливі воїни. Нам туди йти не хочеться.</p>
<p>
— А ми туди і не збираємося, — сказав Фродо. — Не відволікайся! Куди веде третій<br />
шлях від роздоріжжя?</p>
<p>
— Так-так,  третій, — згадав  Горлум. —  Наліво, вгору,  і  звивається  петлями.<br />
Огинаєш скелю,  таку  велику, чорну  скелю,  а  там відразу  побачиш  і  побіжиш<br />
ховатися…</p>
<p>
— Що побачу? [224]</p>
<p>
— Стара-престара твердиня, страшна-престрашна. Про неї розповідали  мандрівники,<br />
коли Смеагорл ще був молодий. Так-так, ми слухали, сидячи вечорами під вербою на<br />
березі Великої Ріки, і ріка тоді теж була молода…</p>
<p>
Він знову розридався. Гобіти чекали.</p>
<p>
— Нам розповідали про південь, — нарешті заговорив Горлум. —  Про високих  людей<br />
із блискучими очима, про будинки заввишки  з гору, про срібний вінець короля  та<br />
Біле Дерево. Було так цікаво! Люди побудували  високі вежі: одна  сніжно-біла, в<br />
ній  зберігався чарівний самоцвіт, що  сяє, як  місяць, а навколо звели  стіни з<br />
білого каміння. Так-так, багато чого розповідали про Місячну Твердиню…</p>
<p>
— Це, напевно, Мінас-Ітіль, що його заснував Ісілдур,  син Еленділа, — зміркував<br />
Фродо, — той, що відтяв Ворогові палець.</p>
<p>
— Так-так,  у Чорної Руки  лише чотири  пальці, але  йому і чотирьох вистачає, -<br />
здригнувся Горлум. — Він зненавидів твердиню Ісіддура.</p>
<p>
— Він ненавидить усіх на світі, - зауважив Фродо, — до чого тут Місячна Фортеця?</p>
<p>
— Вона так і височить,  пане, і  білі будинки, і стіни, але давно вже  дісталася<br />
ТОМУ.  Тепер  там страшно.  Подорожні уникають  навіть  тіні її  стін.  Але пану<br />
доведеться йти повз неї. Гори там нижчі, ніж тут, спершу підйом, а потім спуск у<br />
долину Горгорот, — тихо, тремтячи всім тілом, закінчив Горлум.</p>
<p>
- І що  ж  це дає  нам? — запитав Сем. — Ворог свої гори знає і напевно поставив<br />
там заслін. Адже фортеця не пуста?</p>
<p>
— Ні! Вона здається порожньою,  але  там живуть… бридкі орки, вони завжди там, і<br />
ще інші, страшні… Дорога проходить повз ворота, по ній  ніхто і кроку не зробить<br />
непоміченим. Ті, що сидять у вежі, усе бачать. Мовчазна Сторожа…</p>
<p>
— Отож, ти пропонуєш невеличку вилазку на південь, щоб ми там влипли ще вірніше,<br />
ніж тут? — втрутився Сем. — Якщо ми взагалі туди доберемося!</p>
<p>
— Ні! — квапливо  заперечив Горлум. —  Гобітам треба  зрозуміти!  Той, інший, не<br />
чекає  нападу на Місячну Фортецю. Його Око бачить  усе,  але не може бачити  все<br />
відразу, поки ще не може. Усі землі на захід від Похмурих Гір  до Великої Ріки в<br />
його владі, і всі мости. Будь-який човен,  [225] найменшу сутичку на  мостах він<br />
помітить здалеку, І отже, ніхто звідтіля не проб'ється до Місячної Фортеці! І</p>
<p>
— Ти диви, який він  обізнаний.  Ворог  сам тобі  усе поясняв? Чи  ти наслухався<br />
пліток від твоїх приятелів-орків?</p>
<p>
— Злий  гобіт, не  вірить нам! — образився Горлум і обернувся  до Сема спиною. —<br />
Смеагорл розмовляв з орками, І так-так, ще до того, як зустрів пана, розмовляв з<br />
різними істотами.  Смеагорл  чув  від  багатьох:  ТОЙ,  інший,   більше  за  все<br />
побоюється удару з півночі, тому  і нам тут небезпечно залишатися. З дня на день<br />
Чорні  Ворота розкриються — для великого війська прохід є тільки тут. А з заходу<br />
ТОЙ нічого не боїться, там у нього Мовчазна Сторожа.</p>
<p>
— Отож  і  воно, —  перехопив  його  Сем,  не  даючи збити  себе з  пантелику. —<br />
Виходить,  підходимо, стукаємо у двері  та чемно запитуємо, чи не  помилилися ми<br />
часом! Чи  ця Сторожа німа? Нісенітниця! Так само варто спробувати тут, хоч ноги<br />
даремно не натрудимо,</p>
<p>
— Не знущайся! — засичав Горлум. — Це не  жарти, не гра. У Мордор взагалі ходити<br />
не треба. Але якщо пану треба, нехай слухає Смеагорла. Смеагорл бажає допомогти,<br />
хоч йому нічого й не пояснюють. Смеагорл сам знайшов, він один знає…</p>
<p>
— Що ти знайшов? — запитав Фродо. Горлум знову стишив голос до шепоту:</p>
<p>
— Стежинку… Вона веде  до  східців… так-так, вузькі  східці,  дуже вузькі,  дуже<br />
довгі.  Потім  ще. А  потім, —  він  зашелестів ще  тихіше, —  підземелля, темне<br />
підземелля і вихід на той бік. Але так було давно, давно. Усе могло завалитися…</p>
<p>
— Усе це мені страшенно  не подобається, — заявив Сем. — Не може  все  бути  так<br />
гладко, як ти стелиш. Якщо стежка збереглася, на твою думку,  її не стережуть? А<br />
раніше стерегли? Ну, кажи!</p>
<p>
В очах Горлума —  а може, Сему лише здалося? —  промайнув злісний вогник. Горлум<br />
гарчав і звивався, але відповіді уникав.</p>
<p>
— Відповідай: стережуть стежку чи ні? — суворо спитав Фродо.</p>
<p>
— Чи  правда, що ти, Смеагорле, сам пішов з  володінь Тіні?  Чи  Ворог відпустив<br />
тебе  з дорученням? Арагорн, що зловив тебе на Згубних Болотах, вважав саме так.<br />
[226]</p>
<p>
— Неправда! — буркнув Горлум. Ім'я  Арагорна запалило в його очах вже неприкриту<br />
злість. — Він вигадує,  так-так, вигадує!  Я сам  утік,  бідний  Смеагорл  ледве<br />
врятувався. Правда, мені звеліли шукати мою дорогесеньку, от я шукав, шукав… Але<br />
не для ТОГО. Вона наша… моя… Я утік сам!</p>
<p>
Фродо чомусь повірив, що цього  разу Горлум недалекий  від істини; Горлум сказав<br />
«я»  — майже  безпомилкова ознака тимчасового  пробудження колишнього  сумління.<br />
Видно, він сам знайшов шлях. Фродо не забував про підступництво Ворога: можливо,<br />
Горлуму він  дозволив  втекти  чи навіть навмисно спланував втечу.  У будь-якому<br />
разі ясно — Горлум багато чого недоговорив…</p>
<p>
— Ще раз запитую, — сказав Фродо, — стеріг хто-небудь таємну дорогу чи ні?</p>
<p>
Але Горлум після згадки про  Арагорна закомизився і не побажав більше розмовляти<br />
відверто, скорчивши скривджену міну брехуна, якому не вірять, коли він випадково<br />
сказав правду — чи хоча б півправди.</p>
<p>
— Ну? — тупнув ногою Фродо.</p>
<p>
— Може,  так, а може  й ні, -  загундосив Горлум. — Тут усюди небезпечно, усюди.<br />
Але якщо пан не бажає повертатися додому, іншого шляху немає…</p>
<p>
Більше нічого від нього домогтися  не вдалося.  Він  не міг або  не хотів навіть<br />
сказати назву  перевалу. А тим  часом йшлося про укріплений перевал Кіріт-Унгол.<br />
Арагорн  назвав би  гобітам це  ім'я  і  пояснив його страшний  зміст,  Гандальф<br />
застеріг би їх. Але  гобіти стояли один  на один  з долею. Арагорн  був  далеко,<br />
Гандальф  на руїнах  Ізенгарда  змагався зі  зрадником  Саруманом,  що  навмисно<br />
зволікав  час. Щоправда, навіть коли було вимовлене останнє слово,  і  палантір,<br />
висікаючи іскри з кам'яних плит, звалився до підніжжя Ортханка — і тоді Гандальф<br />
пам'ятав про Фродо  і Сема і навіював їм на  відстані бадьорість та надію. Фродо<br />
відчув цю підтримку, як і раніш, на Караульнім Кріслі — але, як і раніше, вважав<br />
Гандальфа похованим у безоднях Морії!</p>
<p>
Фродо довго  сидів, схиливши  голову, і намагався пригадати усе, що  коли-небудь<br />
розповідав йому Гандальф. Однак пам'ять не  втримала нічого  корисного.  Занадто<br />
рано розлучилися вони, занадто рано. Маг не встиг навчити  їх, [227] як пройти у<br />
Мордор; а може, він і сам тоді  не знав? У північному замку Ворога, Дул-Гулдурі,<br />
Гандальф бував. Але чи  ходив він до Мордору, чи бачив Вогняну  Гору, Барад-Дур?<br />
Скоріш  за все  —  ні, вирішив  Фродо. І тепер йому, напіврослику  з  Гобітанії,<br />
звичайному мирному  гобіту, треба відшукати дорогу,  куди не  насмілився ступити<br />
великий маг. Важка  справа! Але Фродо вибрав сам, добровільно  —  тоді, у себе в<br />
будинку,  минулою  весною.  Як  давно це було!  Немов у ті часи,  коли світ  був<br />
молодий і Золоті Дерева квітли… Що ж обрати? Обидві  дороги згубні —  тоді чи не<br />
однаково?</p>
<p>
День  минав.  Глибока тиша стояла над притулком,  де  причаїлися три такі  різні<br />
істоти; цю тишу можна було помацати, такою щільною вона була. Блідий купол неба,<br />
покреслений смугами диму, здавався далеким, недосяжним. Навіть орел не розгледів<br />
би їх з висоти — мовчазних, нерухомих, пригноблених тягарем долі, вкритих сірими<br />
плащами; Горлум, що розтягся лежачи,  може,  і привернув би погляд орла, але той<br />
прийняв би  його за  кістяк померлої  від  голоду дитини, за  купу  ганчірок; ці<br />
жалюгідні рештки не варті були гарного змаху крила…</p>
<p>
Сем  влігся горілиць,  підклавши руки  під голову,  і дивився  з-під  каптура  в<br />
порожнє  небо.  Раптом йому  здалося,  що у височині  кружляє  темний птах:  він<br />
виписував кола,  зависав нерухомо, знову кружляв. Потім з'явився другий, третій,<br />
маленькі й далекі, але Сем  чомусь здогадався, що насправді вони великі, літають<br />
дуже  високо і  крила  в них широко  розпростерті. Він  замружився  і завмер під<br />
плащем — його  охопив  знайомий  страх,  знамення  Чорних  Вершників,  той самий<br />
нескоримий жах, що  навіювали їхні  люті крики,  підхоплені вітром, і  тінь,  що<br />
затьмарює лице  місяця… Страх був  не особливо сильний — небезпека була  далеко,<br />
але вона була,  і  її відчув не  тільки Сем. Думки Фродо  раптом змішалися,  він<br />
здригнувся, хоча голови  не  підніс;  Горлум згорнувся  клубком,  як  сполоханий<br />
павук. Крилаті чудовиська зробили ще одне коло і, різко знизившись, щезли у небі<br />
над Мордором. Сем голосно зітхнув:</p>
<p>
— Знову ці чорні  кружляють, тепер у повітрі. Я їх бачив.  А вони нас? Вони були<br />
дуже високо. Якщо це назгули, то вони вдень погано бачать, правда ж? [228]</p>
<p>
— Може, й  не  бачать,  а  їхні  коні? —  нагадав Фродо. — Або оці їхні  крилаті<br />
бестії:  вони  напевно  мають  зір  гостріший  за  орлиний.  Боюся,   що  Ворога<br />
попереджено…</p>
<p>
Страх минув, але увірвалась  також  і завіса  тиші, їх знову оточувала моторошна<br />
дійсність. Фродо все ще  мовчав,  навіть очі прикрив, немов задрімав, але раптом<br />
стрепенувся,  підхопився;  Сем  очікував  почути,  нарешті, рішення,  але  Фродо<br />
зненацька шепнув:</p>
<p>
— Слухай! Що це?</p>
<p>
Знову страх стиснув їх; вони почули хрипкий спів і оклики: Чорні Крила вистежили<br />
їх, Ворог надіслав солдатів!  Адже для моторошних прислужників  Саурона немає ні<br />
відстаней, ні перешкод!  Троє мандрівників  припали до землі. Голоси і брязкання<br />
зброї швидко наближалися.  Фр'одо і Сем витягли мечі. Про втечу не могло бути  й<br />
мови.</p>
<p>
Горлум обережно,  звиваючись, мов черв'як, поповз до краю Западини. Ховаючись за<br />
навалом каміння, він вигулькнув,  стримуючи  подих, і  надовго  завмер. Шум став<br />
віддалятися і поступово вщух.  На стіні Мораннона просурмив ріг. Горлум безшумно<br />
зліз назад.</p>
<p>
— Це  люди. Нове підкріплення, —  сказав  він  тихо. — Темнолиці. Таких ми ще не<br />
бачили, ні, Смеагорл не бачив. Страшні! Очі чорні, волосся теж чорне, довге, а у<br />
вухах — золоті кільця. На обличчях червоні візерунки, плащі червоні, наконечники<br />
списів  червоні.  Щити круглі, жовті та  чорні, утикані  колючками. Погані люди.<br />
Злі,  бридкі люди.  Дикі, як орки,  та ще й більші за орків. Смеагорл вважає, це<br />
люди з півдня, з-за гирла Великої Ріки, — вони йшли зараз відтіля.  Вони вже  за<br />
Чорною Брамою, але можуть прийти ще інші. Усі зараз збираються до Мордору…</p>
<p>
— А оліфантів бачив? — поцікавився Сем, відразу забувши про всі жахи.</p>
<p>
— А що це — оліфант? — запитав Горлум.</p>
<p>
Сем підвівся, заклав руки за спину, як завжди, коли декламував вірші, і почав:</p>
<p>
 Я сірий, сірий, наче миші,<br />
 Але на зріст я даху вищий,<br />
 А ніс мій довгий, як змія.<br />
 Коли я йду, дрижить земля. [229]<br />
 У ґрунт вбиваю мураву,<br />
 Валю дерева, мов траву,<br />
 Махаю великими вухами,<br />
 Погрожую усім рогами,<br />
 Що між зубів моїх стирчать.<br />
 Я — цар звірів, я — оліфант.<br />
 Нехай за роком рік мина,<br />
 Моє не скінчиться життя.<br />
 По землях півдня я блукаю,<br />
 Ніколи сам я не вмираю.<br />
 Не знайдеш серед звірів в лісі,<br />
 Хто дужчий, вищий, сміливіший.<br />
 Хто зі мною зустрічався,<br />
 Той до смерті дивувався,<br />
 А хто не бачив нас навіч,<br />
 Той не повірить, ясна річ.<br />
 Та я, безсмертний оліфант,<br />
 Брехать не вмію, навіть в жарт.</p>
<p>
— У  нас в Гобітанії це всі знають, — пояснив Сем. — Мож брехня, а мож  і ні. Ми<br />
маємо свої легенди, теж щось чували про південні  краї.  Гобітам теж  доводилося<br />
подорожувати. Але не всі вірять  і,  звісно, не всякому. Навіть приказка така є:<br />
«бригорянські новини» чи «правдиво, як плітки Гобітону». Але ми чули  про Рослих<br />
людей півдня. У переказах  вони називаються  свертами. Кажуть,  вони  їздять  на<br />
війну верхи на оліфантах, цілі будинки їм на  спини ставлять. Оліфанти виривають<br />
дерева  з корінням,  вивертають  цілі  скелі і кидають у ворогів. Тому я тебе  й<br />
запитав. Якщо  б вони тут були, я б, їй-бо, ризикнув помилуватися. Ну, тепер вже<br />
нічого не зробиш, втратив нагоду. Може, їх і зовсім не буває, оліфантів цих…</p>
<p>
І Сем розчаровано зітхнув.</p>
<p>
— Не  було там таких, — відповів Горлум. — Смеагорл про  них  ніколи  не чув.  І<br />
бачити не  бажає.  Хоч би їх і зовсім  не було.  Смеагорл хоче, щоб  пан  звідси<br />
пішов. Хіба пан не піде за Смеагорлом?</p>
<p>
Фродо повільно підвівся  на ноги. Поки Сем  читав старий віршик, який він чимало<br />
разів чув удома біля каміна, Фродо, забувши про  всі турботи, весело  сміявся, і<br />
сміх переміг душевну розгубленість.</p>
<p>
— Шкода, що  в нас  немає  тисячі таких  звірів, ти уяви  — попереду Гандальф на<br />
білому оліфанті! — сказав  він. —  [230] Тоді, може, ми легше пробилися б. Але в<br />
нас немає нічого, крім натруджених ніг.  Що поробиш!  Доля трійцю  любить, може,<br />
третя спроба буде вдалою? Я йду за тобою, Смеагорле.</p>
<p>
— Добрий, милий,  мудрий  пан! —  підскочив  ощасливлений  Горлум. — Нехай тепер<br />
добрі гобіти відпочинуть тут, у затінку. Поспіть, поки Жовта Пика не  забереться<br />
геть, і тоді підемо швидко. Тихо, швидко — побіжимо, мов тіні…</p>
<p>
</p>
<p>
<br />
Розділ 4 ПРО СПЕЦІЇ ДО ТУШКОВАНОГО КРОЛИКА</p>
<p>
<br />
Вони ще не встигли відпочити й двох годин,  пересуваючись слідом за тінню скелі,<br />
поки, нарешті, та не видовжилася,  звішуючи вечір. Тоді вони  з'їли  по шматочку<br />
хліба і надпили по три ковтки води. Горлум не їв нічого, але пив охоче.</p>
<p>
— Незабаром  з'явиться  хороша вода, — обіцяв  він, облизуючись. — Там,  куди ми<br />
підемо, багато струмків тече до  Андуїну,  і  вода смачна. І підживитися  чимось<br />
зможе бідненький Смеагорл. Він такий голодний, гор-р-лум, гор-р-лум…</p>
<p>
Він  притис  пласкі долоні до запалого черева, і в  очах  його  спалахнули  хижі<br />
іскорки.</p>
<p>
Дочекавшись,   поки  нічний  морок  остаточно  погустішає,  вони  вислизнули  на<br />
кам'янисте  узбіччя  шляху.  До  повні  залишалося  десь  три  дні,  але  місяць<br />
підіймався над горами  лише  опівночі, і навколо  панувала безпросвітна темрява.<br />
Високо над Моранноном, на  одній  з веж горів вогонь;  більше ніщо  не  видавало<br />
присутності безсонної сторожі.</p>
<p>
Це багряне око, мигаючи, переслідувало їх, поки вони бігли, спотикаючись,  поміж<br />
каміння та щебеню. Тільки на світанні, коли бігуни вже до краю втомилися, вогонь<br />
став  танути вдалині, перетворився  на крапку і зник: це значило, що мандрівники<br />
минули північне крило гір і завернули прямо на південь.</p>
<p>
Вони зупинилися відпочити, відчуваючи дивне полегшення, але відпочивали недовго.<br />
Горлум квапив.  За  його підрахунками, до роздоріжжя було близько тридцяти ліг —<br />
чотири ночі  швидкого ходу. Тому вони йшли та йшли затемна, поки ранкова зоря не<br />
зажевріла. Відмахавши вісім [231]  ліг, гобіти більше не в змозі були  рухатися,<br />
навіть якби і не побоювались денного світла.</p>
<p>
Виснажені,  тоскні землі залишилися позаду. Гори, як  і раніше, грізно  височіли<br />
ліворуч, але дорога  відхилилася  від них;  обабіч почали з'являтися темні  гаї,<br />
подекуди  зеленіли руді  сосни, а  між ними усе  поросло рокитником, барбарисом,<br />
вересом та ще кущами, яких гобіти ніколи не бачили.  Вони повеселішали: повітря,<br />
свіже та запашне, нагадувало домівку. Вони почували себе так, начебто тягар став<br />
легший, і раділи приємним краєвидам: цю місцевість Ворог привласнив недавно і не<br />
встиг її спустошити. І все  ж таки,  пам'ятаючи  про  близьке  сусідство Чорного<br />
Замку, вони доклали чимало зусиль, щоб вдень сховатися якомога ретельніше.</p>
<p>
День  минув  нудно,  лежали  в  пишному  вересі, лічачи  години,  задубівши  від<br />
нерухомості: тут, під Похмурими  горами, сонце ще не гріло з повною силою. Фродо<br />
часом  занурювався  у міцний, безтурботний  сон; чи,  може, остаточно  довірився<br />
Горлуму,  чи  занадто  втомився,  щоб непокоїтися. Сем,  навпаки, дозволяв  собі<br />
тільки ледь  здрімнути,  хоча  Горлум  спав мов  убитий,  схлипуючи,  ніби  йому<br />
дошкуляли кошмари. Не тільки недовіра — голод  позбавляв бідолаху сну. Сем давно<br />
вже знудився за чим-небудь гаряченьким…</p>
<p>
У сутінках  рушили  далі. Горлум, осмілівши, вивів їх на  дорогу,  і  тепер вони<br />
крокували швидко, про всяк випадок чуйно ловлячи кожен звук; але нічого нізвідки<br />
не було чутно, вороги, кінні чи піші, не з'являлися.</p>
<p>
Південний  Тракт  проклали  в  давнину; миль  на  тридцять  від  Мораннону  його<br />
підтримували  і лагодили, але чим далі на південь, тим сильніше ним заволодівали<br />
хащі  і  глухомань;  природа  тіснила   справу  рук  людських.  Ще   можна  було<br />
помилуватися точністю  прямих ліній, сміливими вигинами містків  над  струмками,<br />
але кам'яна кладка все дужче заростала травою, а придорожні стовпчики, вивітрені<br />
та поїдені часом, ледь виднілися серед  кущів. Обтесані плити затяг мох, укоси —<br />
верес  і  папороть, а  подекуди прямо посередині  шляху стирчали молоді деревця.<br />
Загалом  тракт  уже мало відрізнявся від  занедбаного  путівця,  і все ж він вів<br />
подорожан  прямо до мети з сміливою впевненістю,  не  крутячись і  не  петляючи.<br />
[232]</p>
<p>
Так вони перейшли північний кордон Ітіліену, земель, які колись захищала фортеця<br />
Мінас-Ітіль, прекрасного краю пагорбів, лісів і чистих вод.  Ніч  видалася ясна,<br />
місяць світив щосили,  і  повітря  ставало все теплішим та приємнішим.  Судячи з<br />
бурчання Горлума, ці зміни його мало радували.  Як звичайно, на світанку зробили<br />
привал. Тракт прорізав товщу високого пагорба; мандрівники  піднялися на нього й<br />
озирнулися.</p>
<p>
День вже  зароджувався, і вони побачили,  що гори  крутою дугою йдуть на  схід і<br />
тануть в серпанку. На захід хвилями тяглися похилі пагорби, зливаючись на  обрії<br />
з  просторою  рівниною, залитою  ранковим  золотавим туманом. Гаї  та  переліски<br />
змінялися  галявинами;  над ними  стояв солодкий запах  смоли  — гобіти помітили<br />
кедри,  кипариси  та  інші,  невідомі  їм  породи дерев.  Різнобарвні  лишайники<br />
покривали валуни,  а  на  галявинах росла  сила-силенна  духмяних  трав.  Далеко<br />
занесло гобггів від Рівенделла, але  тільки  тут  зміна клімату  стала  помітна.<br />
Весна вже оселилася в  Ітіліені: гострі молоді пагінці  пробили  дерен,  модрини<br />
випустили свіжі зелені пальчики  хвої, червоні анемони  розпускалися в траві,  і<br />
лунко виспівували птахи.  Ітіліен,  покинутий  сад Гондора, ще зберігав  колишню<br />
мирну принадність.</p>
<p>
Зі  сходу його  захищали  Похмурі гори, досить  віддалені,  щоб  не  затемнювати<br />
заповідні ліси, з  півночі — стіна Емін-Мейлу, а  з заходу і з півдня відкритими<br />
долинами  Андуїну,  безборонно  прилітали  вологі  теплі вітри з  далекого моря.<br />
Дерева-велетні мирно  старіли  серед  гомінкого потомства;  у гаях перепліталися<br />
пахучі терпентини, лаври та оливи.</p>
<p>
Млосно,  гаряче-духмяно дихали мереживні тамариски, туя дурманила своїм запахом,<br />
аж  голова  чманіла. А  ще росли там мирта  і  ялівець, чебрець  обплітав  скелі<br />
щільним килимком, шавлія квітла —  синя,  рожева та фіолетова. Сем помітив кмин,<br />
майоран і якусь  незнайому навіть йому, досвідченому  садівнику, травичку. Скелі<br />
та гроти майоріли білими зірочками  ломикаменю; у заростях ліщини квітли анемони<br />
і примули, дрібні іриси розгортали свої гребінці. Темна зелень вінками оточувала<br />
маленькі озера, де збиралася вода гірських потоків, щоб текти далі, до Андуїну.</p>
<p>
У пошуках притулку на день трійця зійшла з дороги і  занурилася в море смолистих<br />
пахощів. Горлум  чхав та  відпльовувався, зате  гобіти намагалися дихати якомога<br />
[233] глибше, а Сем навіть сміявся від нестримної радості. Швидкий струмок вивів<br />
їх  до  водоймища в  неглибокій  улоговині:  вода  заповнювала  напівзруйнований<br />
старовинний басейн і стікала по кам'яному стоку.  Різьблені бортики майже цілком<br />
укривав мох та батоги ожини. Світлі вістря ірисів оточували озерце, а на темній,<br />
трохи брижуватій гладіні лежали круглі листки латаття.</p>
<p>
Гобіти дочиста  вимилися і досхочу напились води прямо зі  струмка. Але  не було<br />
спокою під  лаврами  Ітіліену. За  десять кроків від дорогиіюни наштовхнулися на<br />
сліди  колишніх боїв і  свіжі  рани, завдані орками:  тут  яма,  повна сміття та<br />
бруду, там  стовбури,  підрубані без  потреби, зі злості,  і приречені  повільно<br />
вмирати на  корені;  вирізані на живій корі руни-замовляння  або лиховісний Знак<br />
Ока.  Сем зайшов  якнайдалі, зовсім забувши про  Мордор, —  йому хотілося  краще<br />
розгледіти і  запам'ятати нові трави — і надибав за озером круг випаленої землі.<br />
Посередині круга  — купа обгорілих, закіптюжених кісток  та  черепів. Повитиця і<br />
повзучі  рожі-еглантерії вже почали затягувати  цю рану,  але сліди  різанини та<br />
кривавого бенкету ще були досить свіжі. Сем  поспішив повернутися до супутників,<br />
але  нічого не розповів: нехай  нещасні  кістки спочивають  мирно  і Гор-луму не<br />
спаде на думку шукати там поживи.</p>
<p>
— Тут ніде сховатися, — оце тільки й сказав Сем, — ходімо влаштуємося нагорі.</p>
<p>
Вони  увійшли до лаврового гаю і вляглися на підстилці з торішньої трави. Матові<br />
темні  крони  добре  прикривали їх  зверху, а  з  ближнього  кедрівника  долинав<br />
солодкий дух нагрітої  живиці.  Тут вони лежали, відпочиваючи,  весь цей погожий<br />
день. Дуже хотілося погуляти по  затишних галявинках,  але орки,  хоч  і бояться<br />
сонячного світла,  могли  влаштувати  поблизу засідку, та  й  чимало  інших слуг<br />
Сауро-на стежило за цими місцями!  До того ж  Горлум  навідріз  відмовлявся  йти<br />
вдень.</p>
<p>
Жахливий Мораннон залишився позаду; і Семові, на відміну  від Фродо, знову стали<br />
небайдужі життєві  справи,  особливо  питання  провіанту.  Здоровий  глузд велів<br />
берегти ельфійські хлібці на крайній випадок. Від того дня, коли Сем підрахував,<br />
що при найскупішій  витраті хлібців  вистачить  на три тижні,  один тиждень  вже<br />
майже  минув.  «Ой, не  [234]  схоже,  щоб ми встигли дістатися  до Ородруїну, —<br />
розмірковував Сем. — А якщо нам ще пощастить повернутися, тоді як?»</p>
<p>
Від  нічного  бігу,   купання  та  свіжої  води  апетит  розігрався  зовсім  уже<br />
безсовісно.  Сем зі  смутком  пригадував  щедрі  сніданки  і  вечері в  садовому<br />
будиночку на  Кручі,  аж нарешті придумав, як лихо  сповити.  Сем пошукав  очима<br />
Горлума. Той явно збирався ушитися тихцем і вже стояв рачки.</p>
<p>
— Гей,  Горлуме! —  покликав Сем. — Куди  зібрався? На полювання? Слухай, старий<br />
кривляко, наші  коржики тобі не до смаку, але, уяви собі, я б теж охоче поснідав<br />
чим-небудь для  різноманітності.  Ти,  здається,  обіцяв  бути  завжди до  наших<br />
послуг? Отже, чи не пошукаєш чогось придатного для голодного гобіта?</p>
<p>
— Так-так, — закивав Горлум. — Смеагорл пошукає. Смеагорл завжди допомагає, коли<br />
його просять, чемно просять.</p>
<p>
— Ну, я, здається, просив чемно. Якщо тобі ще мало, будь ласка: дуже прошу!</p>
<p>
Горлум  зник. Його не було довго. Фродо з'їв жменю крихт,  зарився в купу бурого<br />
листя і заснув. Сем  пильно придивився до нього: світло майже не проникало крізь<br />
щільне листя, але обличчя і руки Фродо були чітко окреслені. Сем  згадав, як він<br />
доглядав  за  пораненим  у будинку Елронда;  вже  тоді  часом  тіло  Фродо немов<br />
світилося  зсередини. Зараз світіння стало помітніше. Риси Фродо дихали спокоєм,<br />
ані сліду страху і туги — знайоме, звичайне обличчя, ось тільки дуже  постаріло.<br />
І дивовижно красиве,  начебто різець часу підкреслив непомітні спочатку шляхетні<br />
риси. Звичайно, Сем  Гемджи не вживав таких слів, бо не звик до них. Він  просто<br />
похитав головою і шепнув: «Я його люблю. Він дивовижний і часом світиться. Але я<br />
його люблю все одно…»</p>
<p>
Безшумно повернувся Горлум,  глянув через плече на сплячого Сема і, мружачи очі,<br />
відповз  убік. Сем пішов за ним. Горлум щось жував, задоволено буркочучи.  Перед<br />
ним на траві лежали два прекрасних кролики. Горлум  жадібно поглядав на них, але<br />
не торкав.</p>
<p>
— Смеагорл завжди допомагає, - похвалився він. — Ось кролики, гарні кролики. Але<br />
пан спить, і Сем, напевно, теж хоче спати. Сем не хоче зараз кроликів?  Смеагорл<br />
[235] намагається допомогти, але не може ловити дичину на замовлення…</p>
<p>
Однак Сем заявив, що поснідати ніколи не пізно, тим більше коли можна поласувати<br />
печенею з кролика!</p>
<p>
Усі гобіти  вміють готувати, цьому їх навчають ще до абетки (до абетки не всякий<br />
і доходить!), але Сем  був  кулінаром  видатним і  до того ж  набрався досвіду в<br />
поході.  Не втрачаючи надії на  краще, він  всюди  тягав за собою найнеобхідніші<br />
речі: кресало й  губку, два  казанки,  що вкладались один  до другого, дерев'яну<br />
ложку,  двозубу виделку  і пару  шпигувальних голок;  на  дні мішка  в  бляшаній<br />
коробочці зберігався безцінний, вже помітно розтрачений запас солі. Ще потрібний<br />
був вогонь та деякі приправи. Сем дістав ніж, обтер дочиста заточив  на камені і<br />
став потрошити кроликів, роздумуючи, як вчинити краще: йому не хотілося залишати<br />
сплячого Фродо одного ні на мить.</p>
<p>
— Слухай, Горлуме, — сказав  він, — є ще одне доручення. Візьми оці  казанки  та<br />
принеси води.</p>
<p>
— Смеагорл принесе. А навіщо гобіту вода? Адже він вже помився і напився?</p>
<p>
— Тебе  не  стосується:  Незабаром довідаєшся.  Чим  швидше принесеш, тим швидше<br />
довідаєшся. І не попсуй мені посуд, бо я тебе самого на котлети порубаю!</p>
<p>
Горлум  пострибав  геть,  а  Сем знову подивився  на  Фродо. Той,  як і  раніше,<br />
спокійно спав; Сема  вразила  виснаженість його рук та обличчя. «Та як  же ж він<br />
охляв! Хіба  годиться  порядному гобіту мати такий вигляд? Ото вже  зараз я його<br />
нагодую…»</p>
<p>
Він відшукав на галявинці ямку,  кинув  туди купку сухого листя, набрав  поблизу<br />
ломаччя, а поверх усього  поклав  кедрову гілку, щоб горіло довго. Землю навколо<br />
«грубки»  старанно почистив і висік іскру кресалом.  Спалахнув  майже  бездимний<br />
вогонь. Сем уже  роздував його, коли повернувся Горлум. Опустивши на землю повні<br />
казанки, він вигукнув сердито:</p>
<p>
— Ох-ох! Навіщо це? Не треба! Дурний гобіт, так-так, дурний! Не треба цього!</p>
<p>
— Чого не треба? — не зрозумів Сем.</p>
<p>
— Цих  бридких пекучих язичків! Вогонь! Вогонь! Це небезпечно! Він обпікає, його<br />
здаля видно, так-так! [236]</p>
<p>
— Не думаю, — заперечив Сем. — Якщо не класти  вогкі дрова, диму не  буде і  все<br />
обійдеться.  Та й взагалі,  заради доброї справи варто'ризикнути.  Мені  ж треба<br />
приготувати кроликів!</p>
<p>
— Навіщо готувати на вогні? —  зарепетував Горлум. — Навіщо псувати гарне м'ясо?<br />
І навіщо Смеагорл вам їх  віддав,  бідний, голодний Смеагорл?  Ай-яй-яй,  дурний<br />
гобіт! Кролики молоді, ніжні, соковиті, їх треба їсти просто так, сирцем!</p>
<p>
Він схопив випотрошену тушку і притис до грудей.</p>
<p>
— Та годі тобі, - мовив Сем. — Що одному всмак, іншому отрута. Тобі наші коржики<br />
поперек горлянки, а нам — сире  м'ясо. Ти мені  кролика подарував, отже,  я його<br />
можу готувати, як мені заманеться. Я ж не змушую дивитися, як ми будемо обідати!<br />
Злови собі іншого і  ковтай хоч зі шкурою, аби не в мене  на очах. Ти не побачиш<br />
вогню, а я — тебе, і обом буде приємно. Втім, я намагатимусь не надимити.</p>
<p>
Горлум, тихо буркочучи, сховався в папоротях, «Гобітові, крім м'яса, потрібна ще<br />
і  зелень, — подумав  Сем, — мені  б сюди  якогось  коріння або  картопельки, не<br />
кажучи вже про свіжий хліб. Добре, обійдемося приправами…»</p>
<p>
— Гей, Горлуме! — неголосно покликав він. — Ще робота є.</p>
<p>
Горлум висунувся з-під листя, неприязно скривившись.</p>
<p>
— Пару  лаврових листочків, трошки  чебрецю,  шавлії  — і все, але мені треба це<br />
пошвидше, поки вода не закипіла.</p>
<p>
— Ні, - кинув Горлум, —  це Смеагорлові зовсім  не подобається. Смеагорл не їсть<br />
ані трави, ані  корінців, ніколи, мій дорогесенький, поки не вмирає з голоду або<br />
не занедужає, бідний Смеагорл…</p>
<p>
— Я Смеагорла  в цьому  казанку зварю живцем, якщо він  не зробить того, про  що<br />
його  чемно просять! Я особисто  тебе  покладу  в окріп,  мій  дорогесенький! Не<br />
сезон,  а  то б я  ще послав бідного  Смеагорла  за  ріпою та морквиною. Готовий<br />
битися  об заклад, тут ростуть  усякі дикі  овочі. А дорого б я  дав за  десяток<br />
барабольок…</p>
<p>
— Смеагорл не піде, ні, мій  дорогоцінний,  зараз не піде, —  запхикав Горлум. —<br />
Смеагорл жахливо втомився, гобіт злий, бридкий! Смеагорл не буде копати корінці,<br />
моркву і картоплю. А що це таке — бараболя? [237]</p>
<p>
— Бараболя  —  по-науковому  картопля, —  пояснив  Сем, —  улюблена страва  мого<br />
старого  і  найкращий спосіб набити порожній шлунок.  Зараз її не знайдеш, тож я<br />
тебе і не змушую. Будь добрий, нарви пучечок зелені, я буду про тебе тоді кращої<br />
думки.  Якщо  будеш слухняним,  при  першій  же оказії так  почастую —  пальчики<br />
оближеш! Смажена картопля і риба — спеціальність фірми «Сем Гемджи»!;</p>
<p>
— Псувати смачну рибку на сковорідці! — не вгамовувався Горлум. — Дай мені  сиру<br />
рибу, а свою картоплю можеш їсти сам!</p>
<p>
— Ну що з тобою зробиш! — зітхнув Сем. — Марна трата слів… Йди собі спати!</p>
<p>
Довелося обійтися без Горлума; на щастя, все необхідне  знайшлося під рукою. Сем<br />
накришив зелені і присів стерегти, поки закипить вода. Час минав, день був тихий<br />
та теплий, роса  на траві і листі висохла. Незабаром кролики вже тушкувалися  за<br />
всіма правилами в обох казанках. Сем  дрімав, не  забуваючи  час від часу тикати<br />
м'ясо виделкою — чи м'яке, — і пробувати ложкою соус.</p>
<p>
Нарешті все було готове. Сем зняв казанки з вогню і подався будити Фродо.</p>
<p>
— Га? Що? Що таке, Сем? — запитав той, розплющивши очі. — Чому ти не спиш? Котра<br />
година?</p>
<p>
— Десь дві години по світанку чи близько того. Зараз  я почастую  вас тушкованим<br />
м'ясом і супом, це вам на користь піде. Правда, немає ані цибулі, ані  картоплі,<br />
та й їсти доведеться просто з казанка: у мене з собою, на жаль, ні серветок,  ні<br />
порцеляни…</p>
<p>
Фродо потягнувся і зітхнув.</p>
<p>
— Чи тобі вдалося  поспати? —  суворо спитав він. — І не  треба було розпалювати<br />
вогонь. Але я дуже голодний. Гм… Що це так пахне?</p>
<p>
— Смеагорлів подарунок, — засміявся Сем. —  Пара кроленят. Горлум, здається, вже<br />
шкодує про свою щедрість! На жаль, на гарнір нічого, крім зелені.</p>
<p>
Вони  сіли  серед папороті і  заходилися  їсти,  користуючись  по  черзі  єдиною<br />
виделкою  і  ложкою;  заїли шматочком  хлібця.  Давно вже не  доводилося їм  так<br />
розкошувати!</p>
<p>
— Егей, Горлуме! — тихенько свиснув Сем. — Ходи-но сюди. Хвилина на  роздуми! Ще<br />
залишилося трохи м'яса, хочеш? [238]</p>
<p>
Відповіді не було.</p>
<p>
— Та грець із ним, — сказав Сем. — Пішов, мабуть, сире м'ясо добувати.  Ми і без<br />
нього впораємося!</p>
<p>
— А потім ти поспиш, — додав Фродо.</p>
<p>
— Тільки цур ви тоді не  засніть! Я до Смеагорла довіри  не маю. Сидить у  ньому<br />
Падлюка  і знову, схоже, ворушитися починає. їй-бо, він при першій-ліпшій нагоді<br />
мене  ж  першого  і  задушить…  Ми  з  ним  не  пара, Смеагорл не  любить  Сема,<br />
дорогесенький мій, зовсім не любить…</p>
<p>
Вони доїли  все до крихти,  і  Сем подався до  струмка мити посуд.  Впоравшись з<br />
роботою, він розігнув спину й поглянув у бік лаврового гаю. На тлі темної зелені<br />
вилося тоненьке пасмо блакитного диму, дуже помітне здаля: диміла забута польова<br />
кухня.</p>
<p>
— Оце так штука! Відкіля стільки диму? — зойкнув Сем і помчав до місця події. На<br />
бігу йому здалося, ніби хтось свиснув. Може, це птахи? Свист долинав від озерця.<br />
Потім знову свиснули, вже з  іншого боку.  Сем побіг  щодуху. Виявилося,  що від<br />
тліючої гілки  зайнялася суха листяна  підстилка, а від  неї —  свіжа трава. Сем<br />
похапцем затоптав багаття, розкидав попіл,  прикрив вигоріле місце сирим дерном.<br />
Потім поспішив до Фродо.</p>
<p>
— Чули,  начебто  свистіли зараз? —  запитав  він. — Може,  то птахи лісові, або<br />
хтось їх наслідував. Розумієте, я там надимив трохи. Якщо помітять, ніколи  собі<br />
не пробачу! Хоча в мене і можливості такої не буде…</p>
<p>
— Тихо! — шепнув Фродо. — Здається, я чую розмову.</p>
<p>
Гобіти  зав'язали, закинули  за спину  свої  торби  на  випадок  втечі, заповзли<br />
поглибше під  буйнолистату папороть і  залягли. Сумнівів не залишалося:  людські<br />
голоси, приглушені, але виразні, чулися дедалі ближче.</p>
<p>
— Тут! — сказав хтось. — Звідси йшов  дим. Тут ми їх і впіймаємо,  мов кролика в<br />
сильце. З'ясуємо, хто такі.</p>
<p>
- І порозпитуємо, — додав інший голос.</p>
<p>
Четверо чоловіків з чотирьох боків увійшли  в зарості. Ані  бігти,  ані ховатися<br />
вже не можна було. Сем і Фродо підскочили, спина до спини, і вихопили мечі.  Те,<br />
що вони побачили, їх дуже здивувало, однак люди здивувалися куди більше. То були<br />
високі  молодці, усі з мечами в піхвах,  [239] двоє мали  важкі списи, а  у двох<br />
інших були луки на повний  їхній  зріст; у сагайдаках постукували довгі стріли з<br />
ясно-зеленим оперенням.  Тканина  одягу  —  зелена  і бура, різних  відтінків  —<br />
напевно,  дозволяла  крастися  лісом  непоміченими.  Навіть  руки були  прикриті<br />
зеленими  рукавичками, а голови  —  каптурами та масками; тільки світлі серйозні<br />
очі дивилися з прорізів. Фродо мимоволі згадав Боромира.</p>
<p>
— Знайшли, але не тих! — здивовано сказав один. — Але кого, власне?</p>
<p>
— Вони не орки, — сказав інший, відпускаючи рукоять меча, за  яку був  схопився,<br />
коли блиснуло Жало.</p>
<p>
— Ельфи? — з сумнівом припустив третій.</p>
<p>
— Які  там ельфи, — заперечив четвертий, мабуть, ватажок. — Ельфи давно покинули<br />
Ітіліен. До того ж, ельфи, як розповідають, напрочуд гарні собою.</p>
<p>
— Отже, ми особливою красою не відзначаємось, так я зрозумів? — образився Сем. —<br />
Дякую   за  комплімент.  Коли   обговорите   нашу  зовнішність,  будьте  ласкаві<br />
повідомити, хто ви такі і чому порушуєте відпочинок втомлених мандрівників?</p>
<p>
Той, що здавався ватажком, сумно посміхнувся:</p>
<p>
— Я — Фарамир,  капітан  прикордонної сторожі Гондору. Тут  нині не  подорожують<br />
заради задоволення, а бувають лише слуги Білого або Чорного Замків.</p>
<p>
— Ми  нікому не служимо, — відрізав Фродо. —  Ми дійсно прості мандрівники, хоча<br />
Фарамир, здається, не вірить цьому?</p>
<p>
— Тоді назвіться і відповідайте, що вам тут  потрібно, — сказав Фарамир. — У нас<br />
є свої справи, розпатякувати нам ніколи. І, до речі, куди подівся третій?</p>
<p>
— Третій?</p>
<p>
— Так, той, що ховався над струмком,  тільки ніс стирчав. Здаля  видно — недобра<br />
тварюка! Чи то нова порода орків, чи їхній прислужник? Він вислизнув від нас, як<br />
лис.</p>
<p>
— Я не знаю, куди він дівся, — відповів Фродо. — Це наш  випадковий попутник,  я<br />
за ним не стежу і не відповідаю за  нього. Якщо вам пощастить його  зловити,  не<br />
кривдьте його — це нещасне, жалюгідне створіння.  А що  стосується  нас, то ми —<br />
гобіти  з  Гобітона  в  Гобітанії.  Наша  батьківщина  лежить  далеко звідси  на<br />
північний захід. Мене [240] звуть Фродо, син Дрого, а це — Семіум, син Хемфаста,<br />
достойний  гобіт, у мене  на службі.  Ми  йдемо  з Рівенделлу, інакше знаного як<br />
Імладрис…</p>
<p>
Щойно Фродо вимовив цю назву, Фарамир здригнувся і помітно занепокоївся.</p>
<p>
— З нами  було  семеро  товаришів, — продовжував Фродо, —  одного ми втратили  в<br />
Морії, з  іншими  розлучилися на  Причальному Лузі біля водоспадів Раурос; серед<br />
них  було ще  двоє  гобітів, гном,  ельф і  двоє  людей,  Арагорн  і  Боромир  з<br />
Мінас-Тіріта…</p>
<p>
— Боромир? — разом вигукнули всі четверо.</p>
<p>
— Боромир,  син Денетора? — перепитав  капітан. — Якщо ви не брешете, це важлива<br />
новина!  Можливо, вам невідомо, що  Боромир, син Денетора, був нашим проводирем,<br />
головою  Сторожі  Білої  вежі!  Ми  оплакуємо  його зникнення… Яким  же чином ви<br />
познайомилися? Говори, тільки швидше, сонце вже високо.</p>
<p>
— Чи  пам'ятаєте  ви  загадкове   пророкування,  через  яке  Боромир  подався  в<br />
Рівенделл?</p>
<p>
 «У Імладрісі судилося вам<br />
 Зламаний меч віднайти…»</p>
<p>
— Звичайно,  пам'ятаємо, —  здивовано  відповів Фарамир. — Якщо  ви його знаєте,<br />
вам, мабуть, можна вірити!</p>
<p>
— Зараз  зламаний  меч  носить  згаданий  мною Арагорн, —  закінчив  Фродо. —  А<br />
напіврослики — це ми.</p>
<p>
— Бачу, — задумливо відповів Фарамир. —  Принаймні,  вам  ця  назва пасує.  А що<br />
розуміти під «Прокляттям Ісілдура»?</p>
<p>
— Це поки що таємниця, — мовив Фродо, — але згодом з'ясується.</p>
<p>
— Що привело вас у ці землі, вкриті  Тінню? — Фарамир  указав рукою на  гори, не<br />
називаючи їх. —  Нам  потрібно  докладніше переговорити,  однак  зараз  ми  дуже<br />
поспішаємо. До  речі,  ви навряд чи  зайшли  б  сьогодні далеко,  по  дорозі або<br />
бездоріжжям. Ще  до  полудня тут спалахне бій. Вам довелося б обирати між смертю<br />
або швидкою втечею до  Андуїну. Я залишу при вас охорону, так буде  спокійніше і<br />
вам, і мені. Розум застерігає від того, щоб  занадто вірити випадковим зустрічам<br />
у тутешніх місцях. Але якщо я повернуся, ми ще поговоримо. [241]</p>
<p>
— Хай  вам щастить, — низько вклонився Фродо. — Хоч би що ти про мене думав, я —<br />
друг усім  ворогам  Спільного Ворога.  Ми пішли б за  тобою,  якби могли  чимось<br />
допомогти  вам,  велетням,  і  якби  дозволила  моя справа. Чекаємо  на  вас  із<br />
перемогою!</p>
<p>
— Я мало чув про напівросликів, але, бачу, ви знаєтеся на чемному поводженні,  -<br />
відповів Фарамир. — До зустрічі незабаром!</p>
<p>
Гобіти знову  посідали,  але  обговорювати  нічого  не  стали.  Поруч  з ними  в<br />
глибокому  затінку від лавра  залишилися двоє гондорців. Вони стягли свої зелені<br />
маски —  сонце вже припікало, —  і Фродо  побачив їхні обличчя, невеселі, горді,<br />
але привітні: світла шкіра, темне волосся, ясні  очі.  Вони розмовляли між собою<br />
напівголосно, спершу  загальною мовою на якийсь стародавній лад, потім своєю — і<br />
Фродо з подивом упізнав ельфійські слова. Він здогадався, що перед ним дунадани,<br />
нащадки вихідців з далекого Заходу.</p>
<p>
Фродо спробував навіть заговорити, але вони відповідали уникливо  й обачно. Вони<br />
звалися Маблунг і Дамрод, їхні пращури і родичі жили в Ітіліені, поки Ворог його<br />
не захопив. З  таких  людей Денетор  створював  загони, що потай  переправлялися<br />
через Андуїн (як саме,  вони не  пояснювали)  і знищували  зграї орків  та інших<br />
лиходіїв, що нишпорять між Рікою та Похмурими Горами. і</p>
<p>
— Звідси до східного берега Андуїну близько десяти ліг, —  сказав  Маблунг. — Ми<br />
нечасто  заходимо  так далеко. Сьогодні справа  особлива:  ми повинні влаштувати<br />
пастку для харадримів, будь вони неладні!</p>
<p>
— Кляті вояки з Півдня! —  додав  Дамрод. —  Колись Гондор  і Харад були добрими<br />
сусідами,  хоча  до великої приязні не доходило. Наші кордони лежали тоді далеко<br />
за гирлом Андуїну,  і Умбар, найближче з тамтешніх  князівств, і підкорявся нам.<br />
Та  тільки  коли це було! Багато поколінь змінилося  відтоді,  коли ми  приймали<br />
гостей з  Харада і  самі їздили  туди. Недавно  розійшлася чутка, начебто  Ворог<br />
відвідав їх і  вони перейшли, а  скоріше, повернулися  на його бік:  вони завжди<br />
легко піддавалися його волі.  Схоже,  дні  Гондора полічені, стіни  Мінас-Тіріта<br />
приречені на ганьбу, бо сила і підступність Чорного Володаря неймовірні! [242]</p>
<p>
— А все ж  таки  ми не сидимо склавши  руки і  не  дамося так легко, —  зауважив<br />
Маблунг. — Кляті харадрими  (так ми звемо жителів Півдня) йдуть на  з'єднання  з<br />
воїнством Чорного замку. Йдуть по дорозі, прокладеній гондорцями! І навіть варти<br />
не виставляють,  такі впевнені, буцімто тіні від гір,  підвладних їхньому новому<br />
володарю,  досить,  щоб  залякати  будь-кого.  І ми  з'явилися  розчарувати  їх.<br />
Позавчора розвідка повідомила, що їхні полки вирушили в похід. Один з полків, як<br />
ми  розрахували,  до  полудня вийде  з  ущелини на  тракт. Отут їм  приготований<br />
сюрприз. Поки Фарамир  з  нами, ворогу не  судилося  пройти! Наш  каштан  завжди<br />
виходить  неушкодженим  із  найзапекліших  колотнеч.  Чи   то  чари  його  чиїсь<br />
охороняють у бою, чи така у нього вдача, і призначений йому інший кінець…</p>
<p>
Розмова увірвалася. Навколо було дуже тихо. Сем обережно виглянув з-за папороті.<br />
Гондорці  рухалися  поодинці  чи  вервечками,  ховаючись  у  підліску,  подекуди<br />
поповзом, майже невидимі у своєму зелено-бурому одягу,  всі у каптурах,  масках,<br />
рукавичках… Промайнули, мов привиди, і сховалися.  Сонце підбилося високо,  тіні<br />
скоротилися.</p>
<p>
«Цікаво, куди  подівся цей нестерпний  Горлум? — думав Сем, заповзаючи назад  до<br />
сховища. — От приймуть його за  орка, чи Жовта Пика  живцем спече — буде  знати!<br />
Ну,  либонь, викрутиться,  не  вперше!»  — По  тому Сем улігся  поряд із Фродо і<br />
спокійно заснув.</p>
<p>
Прокинувся він від звуків бойової сурми. Вже було опівдні. Гондорці, насторожені<br />
й  уважні, стояли під лавром.  Сигнал повторився виразніше, зверху, з-за гребеня<br />
пагорба. Сем почув і лемент, і дике виття, але зовсім слабке, немов з-під землі.<br />
Потім бій загримів  ближче, прямо над укриттям гобітів:  удари мечів по сталевих<br />
шоломах,  брязкіт  клинків, глухий стукіт стріл,  відбитих щитами. Люди  кричали<br />
навперебій, але всі голоси перекривав дзвінкий заклик: «Гондор! Гондор!»</p>
<p>
— Начебто  сотня ковалів б'є по ковадлах, — поморщився Сем. — Хоч  би  їх кудись<br />
мимо пронесло!</p>
<p>
Але вийшло навпаки.</p>
<p>
- Ідуть! — збуджено  гукнув Дамрод. — Харадрими вирвалися і завернули з  тракту.<br />
Вони біжать сюди, а наші за ними! [243]</p>
<p>
Сему стало цікаво, і він вип'явся на нижню гілку дерева, щоб краще бачити. У гаю<br />
замигтіли  смагляві  обличчя  і червоні  плащі,  а трохи  далі —  зелені каптури<br />
гондорців. Стріли густо прошивали  повітря. Якийсь  здоровань звалився з уступу,<br />
перевернувся і, давлячи тендітні кущі, впав обличчям додолу  в гущавину папороті<br />
біля  самої голови  Фродо. З-під золотого  обруча  в  потилиці  стирчала  зелена<br />
стріла. Червоний каптан був розідраний, панцир з мідних  лусочок погнувся. Чорне<br />
волосся,  перевите золотими нитками,  злигаюсь  від  крові.  Засмагла долоня  ще<br />
тримала руків'я зламаного меча.</p>
<p>
Сему  вперше довелось бачити  битву між  людьми,  і видовище не припало йому  до<br />
душі. Він радів, що не побачив обличчя убитого. Як його звали, де він мешкав, чи<br />
був злим від природи, чи чиїсь брехливі обіцянки  виманили його в далекий похід?<br />
Якби  дали йому  вибирати, чи  не залишився б  він вдома, серед своїх? Думки  ці<br />
промайнули в голові Сема і згасли. У ту саму хвилину, коли Маблунг наблизився до<br />
убитого, вигуки  вибухнули з  новою  силою, і  усіх приголомшило трубне ревіння;<br />
земля затремтіла і загула, немов по ній розмірено били тупими таранами.</p>
<p>
</p>
<p>
</p>
<p>
</p>
<p>
<br />
— Бережись! — крикнув Дамрод. — Оліфанти!  Гей, якщо Валари  це бачать,  чому  ж<br />
мовчать? Оліфанти!</p>
<p>
З  великим подивом,  жахом і  захватом  стежив Сем  за величезною  твариною,  що<br />
з'явилася, ламаючи дерева, і  незграбним  клусом потрюхала по  схилу — з будинок<br />
розміром, ціла  жива гора. Звичайно, страх  має великі очі, але Сем  не набагато<br />
перебільшив: цей харадримський оліфант був і справді велетень; іншого такого він<br />
не  побачив  би у всім Середзем'ї. Оліфант йшов  прямо на гобітів, але в останню<br />
мить  відхилився  і проскочив  майже  поряд. Ножища  товщиною  з дерево, вуха як<br />
вітрила, довгий трубчастий ніс-хобот задертий вгору, а  в маленьких очицях палав<br />
шалений  вогонь.   Вигнуті  ікла,  окуті  золотом,  були   поплямовані   кров'ю.<br />
Оксамитний, шитий золотом чепрак  звисав, подертий, з опуклих  боків, а на спині<br />
гойдалися, розвалюючись з  кожним кроком, залишки дерев'яної халабудки  і  ледве<br />
трималася жалюгідна, мов лялька з і ганчір'я, фігурка погонича.</p>
<p>
Скажений велетень  мчав, не  розбираючи дорога; стріли  не пробивали його товсту<br />
шкіру. Люди порскали  врозсип, [244] і  все  ж таки багато хто потрапив йому під<br />
ноги і  загинув, утоптаний у сиру  землю. Незабаром оліфант зник у лісі,  тільки<br />
трубне ревіння і тупіт ще довго  лунали вдалині. Сем не  зміг довідатися, як він<br />
скінчив: чи жив у лісах до  старості, чи  впав у глибоку ущелину, чи  загинув  з<br />
голоду, а може,  сліпий шал  штовхнув  його  до вод  Великої  Ріки…  Сем голосно<br />
зітхнув:</p>
<p>
— Оліфант! Виходить, я бачив оліфанта на власні очі! Оце так-так… Але ж вдома не<br />
повірять!.. Так чи інакше, розвага скінчилася, посплю ще.</p>
<p>
— Спи,  поки  час є,  - обізвався Маблунг. — Якщо Фарамир уцілів, він  незабаром<br />
з'явиться,  і треба  буде забиратися  звідси: щойно  Ворог довідається  про нашу<br />
вилазку, він спорядить погоню.</p>
<p>
— Ви собі йдіть, а мене не чіпайте, — мовив Сем. — Я спатиму, цілу ніч бив ноги,<br />
то не жарти!</p>
<p>
Маблунг розреготався:</p>
<p>
— Ти що ж думаєш,  шановний  Семе, наш  капітан тебе тут  одного залишить?  Спи,<br />
потім розберемося!</p>
<p>
</p>
<p>
<br />
Розділ 5 ВІКНО НА ЗАХІД</p>
<p>
<br />
Здавалося Сем не проспав і  хвилини, коли  його розбуркали, а день вже кінчався.<br />
Фарамир  повернувся  з усіма,  хто уцілів  після  сутички. Чоловік двісті-триста<br />
зібралися на галявині поблизу. Вони сіли широким півколом,  посередині присів на<br />
камені Фарамир, а перед ним, як бранець, приведений на допит, стояв Фродо.</p>
<p>
Сем  виліз із своєї папоротевої засідки; ніхто не звернув на  нього уваги, і він<br />
присів під кущем, щоб усе  бачити і  чути,  а при  першому ж натяку на небезпеку<br />
кинутися  на допомогу Фродо. Фарамир  зняв маску,  і Сему  відкрилося  владне  і<br />
неусміхнене обличчя; сірі розумні очі виказували явну недовіру.</p>
<p>
Фродо не зміг переконати капітана, і числені подробиці лише будили його підозри.<br />
Він допитувався, що робив  Фродо у Рівенделлі, навіщо розлучився  з  Боромиром і<br />
куди  тепер прямує. Особливо  наполегливо розпитував він про прокляття Ісіддура,<br />
бо відчув, що саме на цю тему Фродо воліє мовчати. [245]</p>
<p>
— Якщо   ми   вірно  зрозуміли   пророцтво, —  наполяга  Фарамир, —   з   появою<br />
напівросликів прокляття Ісилдур знову буде загрожувати нам. Якщо ж ви  — ті самі<br />
на піврослики, то  повинні були бачити  цю річ — не знак  яку — під час наради в<br />
Елронда. Виходить, Боромир З бачив. Чи це так?</p>
<p>
Фродо промовчав.</p>
<p>
— Отже, це так, —  вів далі Фарамир. — Я хотів би дові  датися ще про дещо… Усе,<br />
що стосується Боромира, даі  мене дуже  важливо.  У літописах  пишуть:  Ісілдура<br />
вбилі  стріла орка.  Але таких  стріл  тисячі, вигляд однієї з них ні  вразив би<br />
Боромира як знамення Долі. Ця річ ще при тобі. Ти казав, вона захована. Може, ти<br />
ховаєш її самовільно.</p>
<p>
— Вона не належить мені,  - відповів Фродо. — І  ні повинна належати  нікому  зі<br />
смертних,  великих або  малих.  Мабуть,  якесь  право на  неї має  Арагорн,  син<br />
Арахорна, що вів наш загін, як я вже казав.</p>
<p>
— Чому він, а не Боромир — родовитий лицар країни заснованої синами Елендила?</p>
<p>
— Тому що Арагорн прямий нащадок Ісілдура, син.  Еленділа. Йому належить і меч —<br />
спадщина Еленділа.</p>
<p>
Вигуки подиву пробігли по рядах гондорців. Залунали заклики:</p>
<p>
— Меч Еленділа! Меч Еленділа повертається до Мінас-Тіріта!</p>
<p>
Обличчя Фарамира залишалося незворушним.</p>
<p>
— Може, це  і правда. Проте Арагорну  доведеться, якщо  він  з'явиться,  навести<br />
вагомі докази своїх прав. Я покинув місто шість  днів  тому; ні Арагорн, ні інші<br />
твої супутники там поки що не з'являлися.</p>
<p>
— Боромир не висловлював  сумніву щодо прав  Арагорна, —  додав Фродо. — Коли ми<br />
розлучилися біля водоспадів  Раурос,  він  збирався негайно йти до Мінас-Тіріта;<br />
коли ти повернешся, знайдеш його  там,  і він сам  задовольнить твою  цікавість.<br />
Боромирові,  як і  іншим моїм товаришам, відома  моя справа, оскільки її доручив<br />
мені сам Елронд у присутності  всієї Ради. Я прийшов сюди і піду далі, виконуючи<br />
свій обов'язок, але в  чому він полягає, я  не  маю  права казати  нікому,  крім<br />
посвячених. Знай тільки: супротивники Спільного  Ворога не  повинні ставати мені<br />
на перешкоді. [246]</p>
<p>
Хоч би що діялося на душі у Фродо, говорив він стримано  і з такою гідністю! Сем<br />
ледве погамував горду посмішку. Але Фарамир не піддавався:</p>
<p>
— Отже, ти радиш  нам займатися своїми  справами і тобі не заважати? Боромир усе<br />
пояснить, коли повернеться! Аякщо не  повернеться? Чи вважаєш ти Боромира  своїм<br />
другом?</p>
<p>
Фродо  жваво згадалася  остання неприємна  бесіда  з  Боромиром.  Капітан суворо<br />
глянув йому в обличчя.</p>
<p>
— Боромир був нам усім вірним товаришем, — промовив нарешті Фродо. — Так, я можу<br />
назвати його другом!</p>
<p>
— Тоді, якщо я повідомлю, що Боромира немає серед живих, це тебе засмутить?</p>
<p>
— Звичайно, — відповів Фродо, і лише в цю мить  збагнув: —  Як це —  немає серед<br />
живих? Де це? Ти ловиш мене на слові чи глузуєш? Неправдою мене не проймеш!</p>
<p>
— Неправдою я не став би боротися навіть з орком, — тихо проказав Фарамир. Фродо<br />
вперто труснув головою:</p>
<p>
— Як він міг загинути? І звідкіля ти можеш знати, якщо, з твоїх же слів, ніхто з<br />
наших ще не прибув?</p>
<p>
— Як він загинув, маєш повідати нам ти, його друг і супутник.</p>
<p>
— Таж він був живий і здоровий, коли ми розлучалися! А що сталося потім — звідки<br />
мені знати?</p>
<p>
— Усе могло статися, — сказав Фарамир. — Зрада, наприклад.</p>
<p>
Сем слухав, потроху закипаючи образою і нетерпінням. Останнє зауваження гондорця<br />
вразило його остаточно, і він вискочив, забувши обачність, на середину півкола:</p>
<p>
— Вибачте,  пане  Фродо, але щось  наша бесіда  не  туди  звертає!  Як він  сміє<br />
говорити  з вами в  такому тоні! Чи  мало ви натерпілися заради Рослого  Народу,<br />
заради всіх племен Середзем'я?  А  ви, пане капітан, послухайте! — Сем підскочив<br />
до Фарамира і,  взявшись у боки, поглянув  зверхньо,  начебто збираючись шпетити<br />
гобітеня, що  залізло до саду.  Гондорці здивовано зашепотіли, але багато хто не<br />
втримався  від посмішки:  рідкісну  пару становив  їхній капітан  з  розгніваним<br />
гобітом!</p>
<p>
— Отож, слухайте! — почав Сем. — До чого ви ведете? Дочекаєтеся,  поки всі  орки<br />
Мордору сюди  наваляться!  Додуматися, що пан  Фродо  убив Боромира!  Та  чи  ви<br />
показилися? [247]</p>
<p>
І  до чого ці натяки? Кажіть відверто, що зробите  з нами. Поганий жарт! Начебто<br />
люди з Ворогом  ворогують, а іншим заважають працювати  для їхнього ж блага! Оце<br />
зрадів би Ворог цьому допиту! Він зарахував би вас до своїх нових прихильників!</p>
<p>
— Заспокойся, —   не   виявляючи  гніву,  перервав   його  Фарамир. —  Не  варто<br />
втручатися, бо твій  пан розумніший за тебе. Нагадувати мені про обережність теж<br />
ні до чого.  Часу  нам бракує, але  я хочу розібратися по справедливості. Якби я<br />
був  такий же  гарячий, як ти,  порізав би вас  ще вранці, де знайшов, оце й уся<br />
справа! В мене є наказ не щадити  нікого, хто заявиться  в  ці  ліси без дозволу<br />
намісника  Гондору.  Але я  намагаюся  не вбивати  без  крайньої потреби, а якщо<br />
доводиться  — роблю  без  радості… І слів на вітер  не кидаю.  Сядь-но  он там і<br />
помовч.</p>
<p>
Сем, червоний як рак, ніяково присів за спиною Фродо. Фарамир, помовчавши, знову<br />
заговорив:</p>
<p>
— Ти запитуєш, звідки я  знаю? Сумні звістки мають крила. Знаєш прислів'я: чорна<br />
ніч у вікні, чорні звістки для  рідні?  Боромир був моїм братом… Спробуй згадати<br />
яку-небудь особливу прикмету Боромира.</p>
<p>
Фродо  задумався,  побоюючись  нової  пастки. Він  намагався не  загадувати, чим<br />
скінчиться бесіда.  Він ледве спромігся зберегти  Перстень  при раптовому нападу<br />
зарозумілої  жадібності  Боромира,  а  як  втекти  від  такої  безлічі  сильних,<br />
озброєних людей? Правда, Фродо вже відчував, що Фарамир, зовні схожий на брата і<br />
навіть суворіший, зовсім не такий зарозумілий і набагато мудріший.</p>
<p>
— Боромир носив на поясі ріг, — проказав нарешті Фродо.</p>
<p>
— Вірно, —  кивнув  Фарамир. —  Пам'ятаєш, як  він виглядав? Великий  ріг  тура,<br />
оправлений у срібло, з вирізьбленими рунами. Цей ріг переходив у нашому роду від<br />
батька до сина. Говорять,  якщо  він  пролунає  на  колишніх землях  королівства<br />
Гондор, закликаючи  на допомогу, друзі почують його на будь-якій відстані. Отож,<br />
за п'ять  днів до того, як я відправився сюди, а  точніше, рівно одинадцять днів<br />
тому, я почув заклик цього рога: він гаснучою луною  донісся звідкись з півночі.<br />
Ми  з батьком сприйняли це  як  погану ознаку,  тим більш що Боромир  із  самого<br />
від'їзду не  давав про себе  знати. Три дні  по  тому, при  новому [248] місяці,<br />
трапилося  щось  ще дивніше. Пізно ввечері я стояв на березі Андуїну;  ми завжди<br />
стережемо  вночі руїни Осгіліату, бо вороги  захопили берег навпроти —  прагнуть<br />
переправитися,  щоб  пограбувати  Пеленор. Але  тої ночі було зовсім  тихо.  І я<br />
побачив… Маленький сірий човен дивної форми, з високо піднятим  носом, плинув за<br />
течією; на веслах і при кермі —  нікого!  Мені стало  не по собі: від човна йшло<br />
слабке  світло. Я спустився до самого берега, потім  ступив  прямо у воду, човен<br />
притягав мене нестримно. Він повільно  пропливав повз мене, я міг  би торкнутися<br />
його рукою, але  не насмілився. Борти стояли врівень з водою, хвилі переливалися<br />
через  них, мерехтливо  виблискуючи,  а на дні човна спочивав витязь. Під  рукою<br />
його  лежав  зламаний  меч,  на  тілі  чорніли  рани. Це був Боромир, мій  брат,<br />
мертвий. Я  впізнав його обличчя, його зброю.  Не було лише рога, зате був пояс,<br />
якого я досі не бачив, красивий, ніби сплетений зі срібних листків. «Боромире! —<br />
гукнув я. — Де ти загубив дідівський ріг? Куди ти пливеш, Боромире?» Але він вже<br />
зник у темряві.  Все було немов  уві сні,  але ж я не спав! Відтак в мене нема і<br />
сумнівів, що брат загинув, і тіло його спочиває відтепер у далекому морі.</p>
<p>
— Жахливо! —  сказав Фродо. — Ти дійсно бачив Боромира. Срібний  пояс  — дарунок<br />
Володарки Лоріену, як і наші плащі. Подивись, ці застібки теж робили ельфи.</p>
<p>
Він  вказав на зелений  лист зі сріблястими  прожилками  на комірі свого  плаща.<br />
Фарамир подався вперед, придивився:</p>
<p>
— Так, це  робота  тих самих  майстрів.  Отже,  ви  разом навідалися до Лоріену?<br />
Колись він називався Лаурелин-доренан, а нині люди нічого не знають про нього, —<br />
додав він  несподівано м'яко. — Тепер  я починаю розуміти. Розкажи ще що-небудь,<br />
якщо хочеш. Яка страшна доля — загинути так близько від дому!</p>
<p>
— Мені нема більше  чого додати, — мовив Фродо. — Але  ти мене сильно стривожив.<br />
Таке видіння нічого доброго не провіщає. Схоже на підлий жарт Ворога! На Згубних<br />
болотах я  бачив  під  водою  недоторкані обличчя  загиблих — це  теж могло бути<br />
облудою…</p>
<p>
— Ні,  - заперечив Фарамир, —  видіння, що посилаються Ворогом, завжди  навіюють<br />
жах, а я відчував лише гостру скорботу… [249]</p>
<p>
— Як же це можливо? — дивувався Фродо. — Човен, повний води, не минув би порогів<br />
Тол-Брандіру.  І взагалі  Боромир збирався  йти додому  через землі  роханців… А<br />
човен неминуче повинен був потонути!</p>
<p>
— Відкіля ж у вас ці човни?</p>
<p>
— Нам їх подарували в Лоріені, три штуки на весь загін.</p>
<p>
— Ти  побував  у Заповідному  Лісі,  але мало що зрозумів.  Смертному небезпечно<br />
зустрічатися з Володаркою Лоріену, ніхто не піде від неї таким як був… Боромире,<br />
Боромире! — раптом вигукнув  капітан. — Що ж сказала тобі Володарка, над якою не<br />
владна  смерть?   Що  розбудила   у   твоєму  серці?   Навіщо   занесло  тебе  в<br />
Лаурелиндоренан, чому не проїхав ти  верхи степами Рохану,  не постукав у  двері<br />
рідного дому?</p>
<p>
Фарамир звернувся до Фродо і сказав уже зовсім дружньо:</p>
<p>
— Ти, напевно, можеш  відповісти  на  ці  питання, Фродо, син  Дрого.  Але  я не<br />
наполягаю.  А в  тім,  що  видіння не  було  оманою,  ми  переконалися невдовзі:<br />
Боромирів  ріг повернула нам  ріка,  розрубаний надвоє  сокирою або  мечем. Одну<br />
половинку знайшли  в очеретах на  північному кордоні  нижче  гирла Ентули, другу<br />
помітив вартовий на березі Андуїну.  Усяке  таємне лиходійство стає явним! Тепер<br />
розбитий ріг,  пам'ять про старшого сина, лежить на колінах Денетора… Ти поясниш<br />
нам, що сталося?</p>
<p>
— Я від  тебе першого чую про все це. Якщо ти не помилився, заклик рога ви  чули<br />
саме в той день, коли ми залишили загін. І це  жахливо: якщо Боромир загинув, що<br />
ж з іншими? Але ж  там мої родичі і друзі… Невже  ти і зараз підозрюєш нас? Мене<br />
гнітять страх  і туга, але я повинен  виконати свою  справу, хоча  б  спробувати<br />
виконати. Якщо  тільки ми  двоє залишилися  живі, тим більше потрібно поспішати!<br />
Повертайся на батьківщину, відважний капітане, захищай  її, а мені дозволь піти,<br />
куди велить доля.</p>
<p>
— Ти судиш поспішно і хвилюєшся надміру, —  сказав Фарамир. — Поміркуй сам, якщо<br />
усі загинули, хто ж тоді  піклувався про Боромира і спорядив у останнє плавання?<br />
Навряд  чи ельфи Лоріену з'явилися надати йому цю послугу, і вже  тим більше  не<br />
орки… Але нехай там що відбулося на старому кордоні, я більше ні в чому  тебе не<br />
підозрюю, Фродо. Гіркий досвід навчив мене розбиратися в людях, [250] думаю, і в<br />
напівросликах  теж.  Правда, —  додав  він,  усмЬ  хнувшись, —  у  тобі  є  щось<br />
надзвичайне, ельфійське. Прошу зрозуміти правильно: я повинен взяти вас із собою<br />
і представити  Денетору, а якщо помилюся  у виборі,  лихо і  моїй  землі, і мені<br />
самому. Тому я  хотів би подумати  і розібратися, а тим часом баритися тут більш<br />
не можна…  Він підвівся на ноги і  віддав якісь  розпорядження.  Солдати швидко,<br />
спритно розбилися на десятки і трійки і  стали  розходитися, відразу зникаючи  в<br />
тіні скель і дерев. На галявині залишилися тільки Маблунг і Дамрод.</p>
<p>
— Ви підете з  нами, —  сказав Фарамир гобітам. — По старому тракту вам усе одно<br />
не пройти — після нинішньої сутички Ворог неодмінно вишле сюди спостерігачів. Та<br />
й  куди йти?  Ви  ледве  тримаєтесь на ногах,  ми теж. За десять  миль звідси  є<br />
притулок,  шпигуни Ворога  про нього ще  не пронюхали, а навіть якщо і знайдуть,<br />
там  можна  довго  оборонятися. Виспимось, відпочинемо,  а  вранці  я вже  зумію<br />
розсудити, що буде краще і для вас, і для мене.</p>
<p>
Фродо  змушений  був  прийняти  це  запрошення, скоріше схоже на наказ.  Та їм і<br />
дійсно нічого кращого не залишалося: Ітіліен став смертельно небезпечним.</p>
<p>
Без подальших балачок  рушили в путь. Маблунг і Дамрод йшли  попереду. Обігнувши<br />
озеро  з  того боку, де подорожні ранком  купалися і брали воду,  вони  перейшли<br />
струмок,  піднялися  по  схилу   і  заглибилися   в  ліс.  Гондорці   намагалися<br />
пристосуватися до дрібного кроку гобітів і неголосно перемовлялися.</p>
<p>
— Я  перервав розмову  не  тільки  через поспіх, — продовжив Фарамир, — хоча Сем<br />
Гемджи  мав рацію, коли квапив нас. Ми  торкнулися суті справи,  а вона не така,<br />
щоб її  обговорювати  відкрито при багатьох свідках. Тому я заговорив про брата,<br />
полишивши без пояснень прокляття Ісілдура. Ти не був до кінця відвертим, Фродо!</p>
<p>
— Я не збрехав тобі, - відгукнувся Фродо.</p>
<p>
— Це я розумію… У скрутному становищі ти  зумів підібрати точні і розумні слова.<br />
Але я здогадався багато про що і без слів. Між тобою і Боромиром не було дружби,<br />
принаймні,  при розставанні. І ти, і  твій супутник таїте якусь образу.  Я любив<br />
брата і готовий помститися  за  його загибель, але я знав  його добре… Прокляття<br />
Ісілдура! Якраз воно і стало яблуком розбрату? Це  річ небувалої [251] цінності.<br />
Такі  часто сварять  навіть найвірніших  друзів  —  тому  є  чимало прикладів  у<br />
літописах. Я правильно угадав?</p>
<p>
— Майже, — сказав Фродо. —  Розбрату не було. Сумнівалися  тільки,  якою дорогою<br />
краще рухатися далі від водоспадів.</p>
<p>
— Отже,  ти  сперечався  тільки з  Боромиром!  Брат  захотів забрати  цю  річ до<br />
Мінас-Тіріта, чи не так?  Яка прикрість:  ти  останнім  говорив  з Боромиром,  і<br />
таємниця заважає тобі пояснити, що робилося в душі брата в передсмертну годину —<br />
а мені це так  потрібно! Навіть якщо він піддався  спокусі, загинув він з честю:<br />
його  обличчя там, у човні, було прекрасніше,  ніж  у житті…  Вибач, Фродо,  мою<br />
наполегливість. Я був розпалений боєм, твої відповіді змусили мене опам'ятатися.<br />
Намісники зберігають знання, забуті за межами  Гондора. Наш рід  не походить від<br />
Елен-дила, і все ж таки  ми нуменорці: нашим  родоначальником був  Мардил, якого<br />
король Еарнур  призначив намісником,  ідучи на війну; в останньому поході король<br />
пропав, не  залишивши  нащадків (на  ньому  скінчився рід Анаріона). З  тих  пір<br />
країною правлять намісники… Коли ми в дитинстві навчалися  історії нашої землі і<br />
предків,  Боромир гнівався, чого батько не назве себе королем.  «Скільки століть<br />
треба чекати, якщо короля немає?» — запитував він. — «В інших  країнах вистачило<br />
б і десятка років, — відповів батько. — У Гондорі і десятьох  тисяч  років  буде<br />
мало!» Нещасливий Боромир! Як багато говорить цей спогад!</p>
<p>
— А все ж таки він поводився з Арагорном з належною повагою, — відповів Фродо.</p>
<p>
— Щодо  цього  сумніву  не маю!  Якщо  брата  переконали,  як  ти  пояснював,  у<br />
правомочності Арагорна, він повинен був  його глибоко шанувати. Найважчий  іспит<br />
залишався  у  нього  попереду:  вони не  вступили  вдвох до  Мінас-Тіріта  і  не<br />
суперничали  в  бою…  Але  я  відволікся.  У  нас  зберігаються  книги, сувої  і<br />
старовинні грамоти, навіть кам'яні плити і таблички з прадавніми письменами? Є й<br />
такі знаки, яких нині ніхто  вже не розуміє,  інші доступні рідко якому мудрецю.<br />
Мене мало вчили, але я здатний розібратися  хоча би в малій дещиці  цих скарбів.<br />
Щоб  поритися в них, приїжджав до нас  Сірий  Мандрівник. Вперше я побачив його,<br />
коли був ще хлопчиком, і  з  того часу  він гостював у нас ще  двічі  або тричі.<br />
[252]</p>
<p>
— Сірий Мандрівник? — перепитав Фродо. — А як його звали?</p>
<p>
— Йому  подобається, коли  ми  звемо його  по-ельфійськи,  Мітрандиром.  «У мене<br />
стільки  імен,  скільки я знаю  народів, —  мовляв він. — Мітрандир  для ельфів,<br />
Таркон для гномів, Олоріном звали мене в молоді роки на далекому заході, Інкасом<br />
на півдні, Гандальфом — на півночі. Тільки на сході я ніколи не бував.</p>
<p>
— Гандальф, —  зітхнув  Фродо. —  Я так  і думав.  Ган-дальф  Сірий, наш друг  і<br />
проводир, загинув у Морії…</p>
<p>
— Мітрандир  загинув? — вигукнув Фарамир. — Зла доля переслідує нас невідступно!<br />
Як могла загинути людина  така мудра і могутня? Він творив у нас дивовижні діла!<br />
З ним піде  в забуття  багато нерозкритих  таємниць…  Але  чи  ти  точно  знаєш?<br />
Можливо, він просто залишив вас на якийсь час?</p>
<p>
— Якби ж то! Я на власні очі бачив, як він впав у безодню…</p>
<p>
— Не при ночі згадуючи, — сказав Фарамир. — Виходить, Мітрандир не тільки таємні<br />
знання збирав, а й вершив великі  справи…  Якби  він з'явився у Гондорі, коли ми<br />
билися над загадкою пророчих снів, то, зрозуміло, все  пояснив би, і Боромиру не<br />
довелося б залишати нас…  А може,  Мітрандир нічого  б і  не сказав, і брату все<br />
одно  призначено було поїхати? Мітрандир ніколи не відкривав нам ні майбутнього,<br />
ні своїх  планів.  Не знаю,  як йому  вдалося умовити  батька мого, Денетора,  і<br />
отримати доступ до наших сховищ;  я намагався запам'ятати кожне його слово, хоча<br />
він  рідко промовляв  до мене. Його поглинуло вивчення літописів;  він цікавився<br />
насамперед великою  битвою на полях Дагорлада, коли  той, чиє ім'я не називають,<br />
був скинутий і утворилося Гондорське королівство. Особливо його увагу привертала<br />
історія Ісілдура,  але ми нічим не могли  допомогти:  про  смерть Ісілдура майже<br />
нічого не відомо. — Фарамир  стишив голос до шепоту. — Я сам про дещо дізнався і<br />
додумав, але нікому секрету  не видав: залишаючи Гондор востаннє, Ісілдур забрав<br />
з собою якусь річ. Думаю,  саме цих  відомостей  і домагався Мітрандир. Але мені<br />
тоді здавалося,  що  це важливо  лише  для аматорів  історії… Мені й на думку не<br />
спало, що йдеться про Прокляття Ісілдура! Відповідно до єдиної легенди, що [253]<br />
дійшла до нас,  Ісілдур  загинув від випадкової  стріли,  і  Мітрандир нічого не<br />
уточнив. Я зовсім не уявляю,  що  це було, але ясно:  воно повинно давати велику<br />
силу і владу. Якась  зброя,  винайдена  Володарем Тьми? Якщо воно дає перевагу в<br />
бою, Боромир,  гордий і безстрашний,  гарячий і честолюбний,  міг побажати його,<br />
щоб врятувати Мінас-Тіріт і здобути велику славу… У злощасний день вирушив він у<br />
Імладрис! Батько, звичайно, волів би відправити мене,  але Боромир вихопився сам<br />
— він старший, досвідченіший і не хотів мені поступатися…</p>
<p>
Мене можеш не  боятися. Я не візьму цю річ у руки, хоч би вона валялась  тут  на<br />
дорозі, навіть якщо  з її допомогою можна врятувати світ і заслужити  безсмертну<br />
славу. Мене не приваблюють подібні тріумфи, Фродо, син Дрого.</p>
<p>
- І Раді  Мудрих, і мені  вони не потрібні  теж, — підтвердив Фродо. — Я б волів<br />
триматися подалі від цих справ.</p>
<p>
- Є в мене заповітна мрія, — сказав Фарамир. — Нехай на дворі Цитаделі розквітне<br />
Біле Дерево  і  Мінас-Тіріт  відпочине від тривог.  Нехай  відродиться  колишній<br />
Мінас-Анор, повний квітів і золотих вогнів, веселий і прекрас-ний,  рівний серед<br />
рівних,  а  не пан  над  невільниками,  нехай  навіть  великодушний  пан…  Війна<br />
неминуча, і потрібно дати  відсіч  чудовиську,  що  щирить на нас зуби, але я не<br />
люблю ні  гострих мечів, ні влучних стріл, ні  військової  слави. Я люблю те, що<br />
захищають воїни: землю нащадків Нуменора. І я волів би, щоб її любили і поважали<br />
не від страху  перед силою, а за стародавність і вірність, за красу  і мудрість…<br />
Не бійся  мене. Я  не прошу  довірити  мені твої  таємниці. Я  навіть  не  стану<br />
запитувати, чи  близько я  підійшов до  істини. Якщо  ти  мені повіриш, я, може,<br />
стану тобі в нагоді…</p>
<p>
Фродо не  відповідав. Він  відчув до Фарамира  щиросердечну  симпатію  і ледь не<br />
виклав йому усе.  Туга та  тривога  мучили  його. Якщо  з  дев'яти  мандрівників<br />
уціліли  тільки вони з  Семом, а це цілком ймовірно, тепер ніхто, крім нього, не<br />
знав повною мірою таємну суть його справи. Краще виявитися занадто недовірливим,<br />
ніж  занадто   балакучим.  Фродо  пам'ятав,  як  жахливо   переродився  Боромир,<br />
піддавшись звабі Персня — а брати, при всій різниці, були дуже схожі… [254]</p>
<p>
Вони довго йшли в легкій, ніжній тіні першої весняної зелені; світло відбивалося<br />
від лискучого листя вічнозелених лаврів і гаснуло в пухнастій хвої, над головами<br />
пере-свистувалися  безтурботні  птахи.  Сонце  гріло  та  пестило   світлі  ліси<br />
Ітіліену.</p>
<p>
Сем до розмови не ліз,  хоча прислухався уважно. Співрозмовники жодного  разу не<br />
згадали  Горлума.  І  це  було  добре,  хоча Сем  розумів, що це лише  тимчасове<br />
умовчання; крім того, чуйні гобітові вуха прекрасно ловили крізь мирне щебетання<br />
лісу шурхіт безлічі ніг — Маблунг і Дамрод випередили їх, але  зовсім  неподалік<br />
інші гондорці потай пробиралися до якоїсь загальної мети.</p>
<p>
Раптом його немов уколов  злісний погляд у потилицю — Сем  обернувся  і  помітив<br />
темну  фігурку  під  кущами. «Попередити  Фродо чи  ні? — розмірковував він. — А<br />
може, мені привиділося? Не варто згадувати  про це  опудало, якщо  пан  Фродо  і<br />
Фарамир воліють забути. Шкода, що сам я забути не можу…»</p>
<p>
Потроху ліс почав рідіти, а схил покрутішав. Вони завернули праворуч і вийшли на<br />
край бурхливого  потоку  у  вузькому яру. Це був той  самий  струмок,  що далеко<br />
нагорі витікав із круглого баеейну; тут він  розігнався і жваво мчав кам'янистим<br />
коритом, перекритим кронами  ялівцю і  самшиту. На заході виднілася в  сонячному<br />
серпанку велика низина,  зелені луги,  а ще далі блищала  в променях  вечірнього<br />
сонця широка стрічка Андуїну.</p>
<p>
— Зараз  мені доведеться зробити  дещо  неприємне, —  промовив Фарамир, —  прошу<br />
заздалегідь  вибачити.  Сподіваюся,  ви розумієте,  як багато я  взяв  на  себе,<br />
порушивши наказ, — не відрубав вам голів і навіть не велів зв'язати. Але  звідси<br />
починається така стежка,  куди навіть нашим союзникам роханцям  не можна ступати<br />
інакше, як із зав'язаними очима. Отже, не ображайтеся.</p>
<p>
— Воля твоя, —  відповів Фродо. — Так чинять  навіть  ельфи: з пов'язкою на очах<br />
нас  привели до  прекрасного  Лоріену.  Гном Гімлі  дуже  розсердився,  а гобіти<br />
стерпіли.</p>
<p>
— Я вас поведу  зовсім не  в  Лоріен, — мовив  Фарамир, —  і дуже  радий,  що ви<br />
погоджуєтесь самі: мені не хотілося б застосовувати силу…</p>
<p>
Він тихо свиснув, і негайно з заростей з'явилися Дам-род і Маблунг. [255]</p>
<p>
— Зав'яжіть гостям  очі, -  велів  Фарамир, — щільно,  але  не боляче.  Руки  не<br />
в'язати,  вони  дали  слово  не підглядати.  Я вірю,  що  вони  і  без  пов'язки<br />
замружилися  б,  але очам властиво мигати,  коли  ноги  спотикаються. Ведіть  їх<br />
обережно, не покалічте!</p>
<p>
Гобітам зав'язали  очі  зеленими  хустками,  накинули на  голови  каптури. Потім<br />
Маблунг  узяв за  руку одного,  Дамрод  — другого і обережно повели кудись вниз;<br />
стежка ставала  дедалі  крутішою і  де-не-де  так  вужчала,  що  доводилося  йти<br />
вервечкою; тоді проводирі ставали позаду і направляли гобітів, поклавши їм  руки<br />
на  плечі.  У  найне-безпечніших місцях  їх  переносили  на руках.  Праворуч все<br />
голосніше  шуміла вода. На якійсь площадці вони зупинилися, і провідники  кілька<br />
разів  покрутили  гобітів так,  що  вони  зовсім втратили напрямок, потім  трохи<br />
піднялися^  звідкілясь  повіяло холодом,  а  шум води  вщух.  Тоді  воїни  знову<br />
підхопили гобітів на руки і понесли, начебто по сходах, кудись униз, униз, потім<br />
круто  завернули.  Вода  зашуміла  знову, дуже  голосно  і близько,  оточуючи їх<br />
звідусіль,  на щоках осів прохолодний вологий пил. Нарешті їх поставили на землю<br />
і Фарамир сказав десь за їхніми спинами:</p>
<p>
— Зніміть пов'язки!</p>
<p>
Очманілі гобіти довго моргали. Вони стояли на мокрих, обточених водою каменях на<br />
порозі арки, витесаної в скелі, а перед ними висіла прозора водяна завіса —  так<br />
близько, що  Фродо міг  торкнути  її рукою. Арка  виходила на захід, і блискітки<br />
низьких  променів сонця  грали райдугами  у  воді, начебто  митецька рука  ельфа<br />
погаптувала завісу самоцвітами.</p>
<p>
— Таке  побачиш тут  тільки в  передзахідний  час, —  сказав  Фарамир, — це  вам<br />
нагорода  за терпіння.  Рідко  який чужинець може похвалитися, що бачив водоспад<br />
Західної  Веселки, Еннет-Аннун,  найпрекрасніший  з  водоспадів Ітіліену, країни<br />
тисячі джерел. Прошу вас, заходьте.</p>
<p>
Сонце  сховалося,  веселка  згасла.  Гобіти  переступили  поріг  і  опинилися  в<br />
просторій,  грубо  обтесаній  печері  з  нерівним,  низьким  склепінням.  Кілька<br />
смолоскипів давали неяскраве світло. Тут вже зібралося багато людей,  і  вони ще<br />
надходили по двоє, по троє через вузькі двері, ледве помітні  в  далекому  куті.<br />
Коли очі  звикли  до напівтемряви, [256] ґобіти  зрозуміли,  що печера  набагато<br />
більша, ніж спершу здалося, і повна запасів зброї та провіанту.</p>
<p>
— Ось наш притулок, — сказав Фарамир. — Не дуже тут багато усіляких  зручностей,<br />
але сухо і є чим підживитися. Цілком можна провести ніч, хоч вогонь  розпалювати<br />
не  будемо. Колись  по  цих ходах текла вода; наші  будівельники зуміли відвести<br />
джерела на верх скелі, і тепер вода падає з удвічі більшої висоти, а всі підходи<br />
до  печер замуровані. Залишилися  лише два  виходи  —  коридором,  де  ми з вами<br />
пройшли, і  через арку  під водоспадом, але  там на споді, під  водою,  стирчать<br />
гострі,  як  ніж,  уламки  скель.  А  зараз  відпочивайте,  поки  нам приготують<br />
повечеряти.</p>
<p>
Гобітів провели  в  тихий  куточок  і  вказали  на  зручну низьку  лежанку; люди<br />
діловито снували  по  печері:  висували складні столи, розставляли простий,  але<br />
красивий посуд — миски, тарілки і чаші з глини або виточені з самшиту. Було лише<br />
кілька  ковшів  та тарілок  з  бронзи,  а  на  головному столі, перед капітаном,<br />
поставили срібний келих.  Фарамир  зустрічав  кожного,  хто  приходив; усі, кому<br />
наказали   переслідувати   харадримів,  уже  зібралися,   останніми  поверталися<br />
розвідники,  що  залишалися  до вечора уздовж дороги.  Усіх  харадримів  вдалося<br />
наздогнати, але оліфанта більше  ніхто не бачив.  Околиці  здавалися спустілими,<br />
ніде ні сліду.</p>
<p>
— Що бачив, Анборне, що чув? — запитав Фарамир одного з розвідників.</p>
<p>
— Все  тихо, капітане. Орків  немає.  Зате  мені зустрілася  дивовижна  тварина…<br />
Правда, може, й привиділось.  У темряві усі предмети розростаються. Може, просто<br />
білка чи тхір пробіг.</p>
<p>
Сем насторожився.</p>
<p>
— Якщо білка, то чорна  і  безхвоста, —  вів далі Анборн. —  Розумієте, ковзнула<br />
тінь і сховалася за деревом, а коли я підійшов  ближче, воно полізло по стовбуру<br />
нагору, немов білка. Ви не веліли бити лісову живність без потреби, і я стріляти<br />
не став. Тим більше, що у присмерку годі й поцілити. Про всяк випадок повартував<br />
під деревом,  але нічого не  помітив і пішов далі.  З дерева мені вслід  начебто<br />
засичав   хтось.  Може,  в  тіні  Безіменного  прижилася  яка-небудь  звірина  з<br />
Чорнолісся? Подейкують, нібито там водяться великі чорні білки. [257]</p>
<p>
— Може, і  так, — відповів Фарамир, — але це погана ознака. Нам  не вистачало ще<br />
прибульців з Чорнолісся!</p>
<p>
Сему здалося, що  при  цих  словах Фарамир  скоса глянув у  їхній  бік. Фродо не<br />
оглянувся;  він  мовчазно, байдуже  дивився на  миготливе полум'я  смолоскипів і<br />
зненацька задрімав під приглушений гомін гондорців.</p>
<p>
Сем не знав:  вірити Фарамиру  чи не вірити? Красиві слова — не обов'язково  від<br />
чистого серця… Сем зітхнув. «Дали  б мені  поспати  тиждень,  і то  мало. Навіщо<br />
сторожити? Як щось  трапиться, я  один, а цих молодців он скільки,  хіба мені  з<br />
ними впоратися? Ох, Семе Гемджи, така вже твоя доля: вартуй, поки живий…»</p>
<p>
Сон відступив. Під аркою сутінків змінився на пітьму,  тепер тільки  невгамовний<br />
плескіт  нагадував  про  водоспад.  І   він  так  добре  присипляв…  Сем  руками<br />
підтримував повіки, щоб не злипалися.</p>
<p>
Тим часом  гондорці  засвітили  ще півдюжини смолоскипів, викотили барило  вина,<br />
розпакували  скрині з  їжею. Люди підходили до арки, набирали води у фляги, мили<br />
руки. Фарамиру піднесли мідний таз і білий рушник.</p>
<p>
— Розбудіть гостей, — звелів він, — допоможіть їм умитися. Час до столу.</p>
<p>
Фродо сів на лежанці, потягнувся, зітхнув. Рослий  воїн, вклонившись, подав Сему<br />
казанок з водою. Сем зніяковів: він не звик, щоб йому прислужували.</p>
<p>
— Поставте це, будь  ласка, на  підлогу, —  попросив він. —  Так нам  обом  буде<br />
зручніше.</p>
<p>
На подив і втіху хазяїв, гість не тільки умився, а занурив голову у воду,  полив<br />
собі на маківку і на потилицю.</p>
<p>
— Невже у вас такий звичай — перед вечерею мити голову? — поцікавився солдат.</p>
<p>
— Ні, ми  звичайно робимо  це  перед  першим сніданком, —  відповів  Сем. —  Але<br />
сонного гобіта вода бадьорить, як дощик — зів'ялу капусту. Тепер я безперечно не<br />
засну, поки не наїмся!</p>
<p>
Їх  усадовили поруч з  Фарамиром на покритих шкіряними куртками барилах  —  вони<br />
були вищі за лави, де сиділи люди, і гобіти могли зручно дотягуватися до  столу.<br />
Перед  їжею капітан, а  за ним і усі  воїни, піднялися  і хвилину стояли мовчки,<br />
дивлячись на водоспад, на захід. Фарамир подав знак гостям, щоб вони вчинили так<br />
само. [258]</p>
<p>
— Це  давній  звичай, —  пояснив він, коли  всі  знову всілись. — Ми звертаємося<br />
туди, де затонув Нуменор; за ним — острів ельфів, а ще далі — край, де не владна<br />
смерть. Чи ваше плем'я не знає такого звичаю?</p>
<p>
— Ні, - відповів Фродо, раптом відчувши себе необтесаним селюком, — у гостях  ми<br />
спершу кланяємося хазяїну, а після частування дякуємо.</p>
<p>
- І ми робимо так само, — посміхнувся Фарамир.</p>
<p>
Після поневірянь та ночівель просто неба, після стількох днів на безлюдді вечеря<br />
здалася гобітам розкішною: легке золотаве вино, хліб з  маслом, солонина, сушені<br />
фрукти, прекрасний  твердий  сир — і все це на тарілках  і чистими руками!  Обоє<br />
гобітів  не обминули жодної страви, не  ухилилися  ні від других, ні від  третіх<br />
порцій. Вино розігріло їм кров, на серці стало веселіше; вперше з дня від'їзду з<br />
Лоріену настрій поліпшився.</p>
<p>
По вечері Фарамир  провів їх у  відгороджену  нішу, де  поставили  крісло  і два<br />
ослінчики, а до склепіння підвісили глиняний світильник.</p>
<p>
— Вам, звісно, незабаром захочеться спати, — мовив Фарамир, — особливо шановному<br />
Сему: він перед  вечерею очей не склепив. Апетит  беріг  чи від мене оберігався?<br />
Відразу після ситної їжі спати шкідливо, тим більше після тривалого голодування.<br />
Отож давайте трохи  поговоримо.  По виході  з Рівенделлу з вами, напевно, чимало<br />
трапилося  пригод, та й я розповім дещо корисне.  Отже, прошу: усе, що можна про<br />
мого брата, про старого Мітрандира і про шляхетних жителів Лоріену.</p>
<p>
Фродо вже виспався і був готовий до бесіди. Вино  і ситна їжа, ясна річ, сприяли<br />
відвертості, але  не  до  кінця. Сем посміхався,  мовчав і  виразним  мугиканням<br />
підтакував Фродо. А той старанно ухилявся від суті справи. Докладно описував він<br />
мужність Боромира під час зустрічі з вовками, бурю на  Карадрасі, битву з орками<br />
в глибинах Морії… Розповідь  про  сутичку  на Морійському мосту дуже  схвилювала<br />
Фарамира.</p>
<p>
— Мабуть,  брату  здавалося принизливим  відступати  навіть перед  цим виплодком<br />
безодні, Барлогом. Його мучив сором, хоча він і відступав останнім…</p>
<p>
— Так, він відступив  останнім, — визнав Фродо. — Не забувай, що Арагорн  не мав<br />
права піддаватися небезпеці: [259] після загибелі Гандальфа він один був здатний<br />
вивести нас з підземелля. Якби не ми, ні Арагорн, ні Боромир не відступили б.</p>
<p>
— Може,  йому краще було  загинути  там, у Морії, разом з Мітрандиром, а не біля<br />
водоспадів Раурос?</p>
<p>
— Хто знає! — відповів Фродо і поспішив перемінити тему: — Ну, а тепер ми хотіли<br />
б довідатися побільше про Мінас-Ітіль, Осгіліат  і неприступний Мінас-Тіріт.  Як<br />
ви сподіваєтесь утримати його, якщо спалахне велика війна?</p>
<p>
— Розраховувати нам уже давно  нема  на що. Меч Еленділа, якщо повернеться, лише<br />
відстрочить нашу поразку. Допомогу від сусідів — людей або ельфів — ми навряд чи<br />
одержимо.  Сили  Ворога зростають, а  ми дедалі  слабшаємо. Над  Гондором стоїть<br />
осінь, що  вже  не переміниться  на  весну… Колись  нуменорці жили уздовж всього<br />
узбережжя   та  в  приморських   долинах,  але  їх   згубили  безтурботність   і<br />
марнославство. Одні віддалися життєвим утіхам, інші змагалися за першість, треті<br />
навіть вдалися до  чорної  магії. Зрештою, ослаблені неробством і розбратом, усі<br />
вони  стали  здобиччю завойовників.  Тільки  в  Гондорі  ім'я Ворога  ніколи  не<br />
вимовляли з повагою.  Мудрість  і  любов до  краси,  принесені з-за Моря,  довго<br />
осявали  володіння  синів  Еленділа.  Але  занепад  торкнувся  і  Гондора;  люди<br />
заколисували  себе запевненнями, що  Ворог слабкий, а він тим  часом збирав сили<br />
для нового нападу. Нащадки  нуменорців більше думали про смерть,  ніж про життя,<br />
як і в минулі часи, коли через це загинуло &quot;їхнє перше королівство. Гробниці для<br />
померлих  будувалися краще, ніж  житло  для  живих, вельможі  пишалися  діяннями<br />
предків,  а   не  здібностями   підростаючих  нащадків.  Бездітні   правителі  в<br />
стародавніх палатах  годинами міркували про  знатність свого  роду. А стурбовані<br />
мудреці працювали, створюючи чудодійне зілля чи безуспішно намагаючись розгадати<br />
долю по руху зірок.  Останній  король  з  роду  Анаріона не залишив  спадкоємця.<br />
Намісники виявилися більш діяльними і розсудливими. Вони стали залучати воїнів з<br />
надійних  приморських  племен  і  горян Еред-Німраса.  Вони  спромоглися укласти<br />
договір з жителями  півдня, що виявилися розумнішими за неприборканих харадримів<br />
і  припинили  набіги  на  наші землі. При Кіріоні, дванадцятому  наміснику  (мій<br />
батько — двадцять  шостий) вдалося також забезпечити  [260] підтримку з півночі.<br />
Союзники допомогли нам у великій битві на Келебранті звільнити захоплені ворогом<br />
північні провінції Гондора.  Це  роханці, приборкувачі коней; вони одержали  від<br />
нас у володіння  Каленардон і з того часу називають  його Роханом. Вони  не  раз<br />
доводили справою свою  вірність, зірко стерегли плоскогір'я Рохан і прикордоння.<br />
Ми не нав'язували їм своїх звичаїв; вони перейняли лише те, що самі забажали. Ми<br />
любимо  і  поважаємо  цей  народ, рослих чоловіків  і прекрасних  жінок,  плем'я<br />
світловолосе,  яснооке  і  міцне  духом, як  у  часи молодості  світу.  У  наших<br />
літописах є свідчення дуже  віддаленого зв'язку між нами. Вони походять від того<br />
ж із трьох Початкових племен, що і нуменорці, але їхній родоначальник  не  Хадор<br />
Золотоволосий, Друг Ельфів, а хтось з  його родичів, що не згодився переселитися<br />
за Море… Роханці зблизилися з нами, але і ми дечому в них навчилися.  Тепер і ми<br />
любимо війну саму  по собі, не тільки заради високої мети. Щоправда, ми  й  досі<br />
вчимо наших  воїнів багато чому,  крім військового  мистецтва,  але вже  цінуємо<br />
солдатів вище,  ніж майстрів чи хліборобів —  такі нинішні  часи! Тому Боромир і<br />
корис-тався такою пошаною: не було рівних йому ні у відвазі, ні в спритності, ні<br />
в умінні не щадити себе. І ніхто  не був здатний засурмити так  лунко у  Великий<br />
Ріг… Фарамир зітхнув і надовго замовк.</p>
<p>
— А  про  ельфів  що  ж ви мовчите? — раптом  насмілився  сказати  Сем.  Фарамир<br />
згадував ельфів завжди шанобливо, і  це  заспокоювало  Сема  більше, ніж дружній<br />
прийом і частування.</p>
<p>
— Мовчу, тому  що  мало знаю, —  відповів  капітан. — Це ще  одна зміна на гірше<br />
після  переселення нуменорців до Середзем'я! Мітрандир був вашим  супутником, ви<br />
розмовляли  з  Елрондом   і  повинні   знати,  що  пращури  нуменорців  боролися<br />
пліч-о-пліч  з ельфами  у війнах стародавності й  у нагороду одержали прекрасний<br />
острів  посередині Моря, неподалік від  берегів землі ельфів  на Заході.  Але за<br />
часів панування  Тьми  люди Середзем'я  втратили  зв'язок  з ельфами.  І підступ<br />
Ворога, і плин  часу відносив кожне плем'я у свій бік, своїми шляхами… Нині люди<br />
бояться ельфів, не вірять їм, тому що нічого про них  не знають. І ми, гондорці,<br />
стали не кращими за інших. Роханці, закляті вороги Володаря Тьми,  говорять  про<br />
Золотий  Ліс з  [261]  жахом… Буває, хтось прагне познайомитися з ельфами, іноді<br />
крадькома ідуть до Лоріену — і не повертаються. Я  не належу до таких сміливців.<br />
Думаю,  нині небезпечно  з  власної  волі  нав'язуватись Первонародженим.  Але я<br />
заздрю тим, хто бачив Королеву ельфів…</p>
<p>
— Володарку   Лоріену!   Галадріель! —   вигукнув   Сем. —   Як  бачите,   я   —<br />
звичайнісінький гобіт, за фахом садівник, у поезії не обізнаний і складати вірші<br />
не майстер, хіба що для сміху. І я не можу висловити, не знаходжу слів… Про такі<br />
речі співати  треба! Якби тут  був  Блукач… пробачте,  Ара-горн,  чи старий  пан<br />
Більбо, вони  б  зуміли… Вона  таємнича, прекрасна,  аж  блищить! Вона  схожа на<br />
яблуневий квіт, на свіжий нарцис, тверда, як алмаз, і ніжна, як місячне  світло,<br />
тепла, як сонячний промінь, і холодна, як  зірка. Вона гордовита і недосяжна, як<br />
гірські вершини, і весела,  як сільська дівчина у вінку з ромашок… Та  що там! Я<br />
можу хоч до ранку розказувати, а все ж таки не встигну описати її гідно…</p>
<p>
— Мабуть, вона і справді прекрасна, — сказав Фара-мир. — Небезпечна краса…</p>
<p>
— Щодо небезпеки не знаю, — заперечив Сем. — Люди прихоплюють небезпеку із собою<br />
і  знаходять у Лоріені  лише  те,  що  самі принесли. Звичайно, Королева володіє<br />
могутньою  силою. Можна розбитися об неї, як човен об скелі, можна потонути — чи<br />
звинувачувати за це скелю або ріку? От і Боро…</p>
<p>
Він замовк, мов йому язика втяло, і почервонів.</p>
<p>
— Боромир? Що ти хотів  сказати? — стрепенувся  капітан. — Брат приніс небезпеку<br />
із собою до Лоріену?</p>
<p>
— Даруйте,  вихопилося  ненавмисно… так,  небезпека таїлася  в його  душі,  хоча<br />
людиною він  був чудовою!  Поки ми разом  йшли з  Рівенделла,  я до нього  добре<br />
придивився,  і  кожне  слівце  на  вус   мотав.  Розумієте,  не  з  недовіри:  я<br />
зобов'язаний оберігати пана Фродо. І,  по-моєму, в Лоріені Боромир ясно зрозумів<br />
те, про  що я  вже  здогадувався, зрозумів,  чого  прагне. А  потрібен йому  був<br />
Перстень, він жадав його з тієї миті, як побачив…</p>
<p>
— Семе! —  перелякано  скрикнув  Фродо.  Він  замислився,  перестав  стежити  за<br />
розмовою — і ось, будь ласка!</p>
<p>
— Ой, лишенько! — зойкнув Сем, поблід і відразу ж густо залився фарбою. — Що ж я<br />
плету! Казав же мені мій старий: «Як відкриєш рота, то відразу й затикай, хоча б<br />
власною  п'ятою!»  Ой,  лишенько,  що  ж  я  наробив! [262] Він труснув головою,<br />
зібрався з духом і випалив:</p>
<p>
— Пане капітан! Благаю вас, не звертайте проти  пана Фродо  мою дурість! Ви  так<br />
цікаво розповідали, і я  захопився… Але красиво промовляти — штука проста, треба<br />
ще красиво чинити, як у нас говорять. Прошу вас бути великодушним…</p>
<p>
— Гобіти  говорять  мудро, — задумливо, з дивною усмішкою проговорив  Фарамир. —<br />
Отже,  все  і  прояснилося. Перстень,  той самий, загублений нібито  назавжди! І<br />
Боромир поривався відняти його  силою? А ти втік? Біг так далеко,  щоб потрапити<br />
прямо  до моїх рук!  Тут ви  в  моїй  владі, двоє малят проти сотні, і  Перстень<br />
Влади! І Фарамир, син Денетора, має виявити великодушність…</p>
<p>
Він  підвівся, випрямився, очі його заблищали. Гобіти підхопилися й відсахнулися<br />
до стіни, хапаючись за мечі. Воїни, що неголосно бесідували в печері, замовкли і<br />
здивовано  озирнулися  на  них.  Але  Фарамир  знову  сів,  коротко  засміявся і<br />
спохмурнів:</p>
<p>
— Бідний брат! Який страшний іспит! Ви ще  додали гіркоти до трунку печалі… Але,<br />
здається, я краще  розуміюся на напівросликах, ніж ви — на людях.  Ми, гондорці,<br />
не любимо неправди,  рідко вихваляємося, і якщо вже  даємо слово, то тримаємо. Я<br />
сказав: не візьму,  хоч  би й під  ноги впало, і слово зв'яже  мене, навіть якщо<br />
побажаю… Ні, я не відчуваю ніякої спокуси. Я не мудрець, але знаю: є речі,  яких<br />
варто уникати. Сядьте  і заспокійтеся. Не журися, Семе. Ти проговорився мимоволі<br />
— мабуть, так судилося. Серце твоє не тільки вірне, але й чуйне —  чує  те, чого<br />
не бачать  очі. Нічого страшного не трапиться,  якщо я довідаюся про таємницю. А<br />
зараз  ти, навпаки,  допоміг своєму  пану! Хай це тебе втішить, Семе, але більше<br />
ніколи не говори про ЦЕ вголос. Одного разу цілком достатньо!</p>
<p>
Гобіти, засоромлені,  знову сіли. Солдати  повернулися  до  своїх  справ  — вони<br />
вирішили, що капітан просто жартував з гістьми.</p>
<p>
— Ну, Фродо, — мовив Фарамир, — якщо ти зберігаєш ЦЕ, не прагнучи заволодіти, ти<br />
гідний усілякої поваги — і співчуття. Я нічого не чув про Гобітанію — чи там всі<br />
такі?  Серед  вас  повинні  панувати  мир  та  злагода,  а   садівники,  мабуть,<br />
користаються великою пошаною?</p>
<p>
— Не все  так добре, як  хотілося  б, — сказав Фродо, —  але щодо  садівників ти<br />
вгадав. [263]</p>
<p>
— Як же повинна була стомити вас  далека дорога… Скінчимо розмову, лягайте спати<br />
і ні про що не турбуйтеся. Я не хочу бачити ЦЬОГО, не стану торкатися і не бажаю<br />
більше нічого знати (я вже  й так довідався забагато!). Скажіть тільки,  куди ви<br />
маєте  намір  іти,  бо вранці  ми  розлучимося, а  протягом  ночі я встигну  все<br />
обміркувати.</p>
<p>
Фродо вгамував  тремтіння від переляку,  і відразу навалилася  на  нього  велика<br />
втома. Опиратися вже забракло сили.</p>
<p>
— Я шукав дорогу до Мордору, — ледве вимовив він. — Йшов до Горгороту. Я повинен<br />
відшукати Вогняну  Гору і кинути ЦЕ у вогонь. Так  наказав мені Гандальф. Тільки<br />
навряд чи я дійду…</p>
<p>
Фродо хитнувся і заплющив очі. Фарамир дбайливо підхопив його  на  руки, переніс<br />
на  постіль і  тепло  укрив.  Фродо  миттєво  занурився  в глибокий  сон.  Поруч<br />
приготували постіль для Сема. Він було засперечався, але  потім низько вклонився<br />
Фарамиру:</p>
<p>
— На добраніч! Ви виграли, пане!</p>
<p>
— От як? — здивувався Фарамир. — Що ти маєш на увазі?</p>
<p>
— Золото виявилося найвищої проби! Фарамир посміхнувся:</p>
<p>
— Сміливого слугу  знайшов собі Фродо!  Що ж,  похвала  з  вуст гідної  людини —<br />
найкраща з нагород. Але я похвали не заслужив: просто вчинив, як мусив.</p>
<p>
— Та це ж  найважче! Знаєте, пане, ви помітили в панові Фродо щось ельфійське  —<br />
це вірно!  Але я  додам,  що  ви, пане, нагадуєте  мені…  так,  поза сумнівом, —<br />
Гандальфа Сірого!</p>
<p>
— Чому б і ні? — сказав Фарамир. — Можливо, ти чуєш дух Нуменора… На добраніч!</p>
<p>
</p>
<p>
<br />
Розділ 6 ПОТАЙНЕ ОЗЕРО</p>
<p>
<br />
Фродо прокинувся від  чийогось погляду  і  побачив Фарамира,  який  схилився над<br />
лежанкою. На мить гобіт відчув колишній жах, і Фродо мимоволі відсахнувся.</p>
<p>
— Невже ще боїшся? — запитав Фарамир.</p>
<p>
— А що, вже ранок?</p>
<p>
— Місяць заходить. Треба порадитися. Вибач, що перервав твій відпочинок… [264]</p>
<p>
— Добре,  ходімо, —  погодився Фродо,  вщкидаючи  ковдру і  пухнасті шкури. Його<br />
відразу ж  охопив холод — вогню не  розводили, і печера до ранку нахолола. Шумів<br />
водоспад, люди спали. Фродо накинув плащ і пішов за Фарамиром.</p>
<p>
Сема не будили, але  він прокинувся сам, начебто його штовхнули, побачив порожню<br />
постіль Фродо і підхопився. Дві темні  постаті  посувалися  на  тлі  арки, немов<br />
затягнутої молочно-білим шовком, але краса  водоспаду зараз не вабила Сема.  Він<br />
нишком пройшов між сплячими  на  розстеленому сіні воїнами і подався  слідом  за<br />
Фродо і Фарамиром до вузеньких бокових дверцят.</p>
<p>
Пройшовши темним коридором,  потім мокрими сходинками нагору, вони  опинилися на<br />
невеликому  рундуку; крізь  прорубане в  стіні  вікно пробивалося слабке світло.<br />
Звідси одні східці вели, мабуть, до берега струмка, а другі, закручені гвинтом —<br />
нагору  ліворуч. По них Фарамир  повів  Фродо  на пласку,  нічим  не  огороджену<br />
вершину   стрімчака.   Тут  протікав   відведений   колись  з  печери   струмок;<br />
підстрибнувши на гострій  крайці, він  із шумом обривався прямовисно  вниз, вода<br />
закручувалася,  пінилася  і  відразу ж зникала.  На  краю  урвища нерухомо стояв<br />
вартовий.</p>
<p>
Було тихо, все спало.  На заході низько  над обрієм висів повний  місяць.  Ніжна<br />
срібляста пара  знялася над долиною, а  за  Андуїном, у  густій тіні, причаїлися<br />
Білі  гори,  Еред-Німрас,  тільки засніжені  піки біліли,  мов  зуби  дракона, —<br />
холодні, гострі, чужі. Хтозна, чи не сплять там зараз на привалі покинуті друзі?<br />
Чи вони вже заснули  вічним сном? Навіщо Фарамир  привів Фродо  сюди, перервавши<br />
блаженне забуття?</p>
<p>
Сем, не втримавшись, шепнув, упевнений, що його ніхто інший не почує:</p>
<p>
— Краєвид чудовий, пане, щоправда,  тільки чогось холодно та на серці важко.  Що<br />
ви тутечки робите?</p>
<p>
Фарамир відразу ж відгукнувся:</p>
<p>
— Місяць  заходить.  Красуня  Ітіль,  ідучи  на  спочинок,  прощається  з  сивим<br />
Міндолуїном. Але я покликав вас не милуватися краєвидом… до речі, Сема я взагалі<br />
не запрошував: якщо мерзнеш, нарікай на свою підозрілість! Потім вип'ємо вина, і<br />
ви зігрієтесь. А зараз подивіться!</p>
<p>
Фарамир  підвів Фродо до самого урвища.  Сем не рушив  з місця. Навіть в глибині<br />
цієї площинки, забризканої водоспадом, він почував себе недобре… [265]</p>
<p>
Під  обривом вода вирувала  і клекотіла в овальній  западині, поки  не знаходила<br />
стоку, а  тоді  з шумом та плескотом кидалася до рівнини. Місяць  ще  освітлював<br />
берег  озера,  і Фродо раптом помітив якусь  скорчену  істоту,  але вона негайно<br />
майнула в купіль, як камінь.</p>
<p>
— Ну,  Анборне, —  запитав  Фарамир  вартового, —  що  тепер  скажеш:  білка  чи<br />
зимородок? Хіба в заводях Чорнолісся водяться чорні зимородки?</p>
<p>
— Вже і не знаю, —  сказав Анборн. — Ясно, що не  птах. У нього чотири  лапи,  і<br />
воно  пірнає по-людськи.  І гарно пірнає! Чого  ж  воно  шукає?  Входу  до нашої<br />
печери?  Виходить,  нас вистежили? В  мене є  лук, а на  березі стоять на  чатах<br />
найкращі стрілки. Ми чекаємо тільки твого наказу, капітане.</p>
<p>
— Порадь, Фродо, — жваво звернувся до гобіта Фарамир, — порадь, стріляти чи ні?</p>
<p>
«Так!»  — хотілося вигукнути Семові,  але йому було ніяково втручатися.  Фродо ж<br />
відразу вигукнув:</p>
<p>
— Не треба! Будь ласка, не стріляйте!</p>
<p>
— Бачу, ти знаєш, хто це, — мовив Фарамир. — Тепер,  коли ми обоє його побачили,<br />
поясни, навіщо його треба жаліти. Ми тільки  раз згадували про вашого супутника,<br />
і я вирішив почекати,  поки мої солдати зловлять його — але він зміг перехитрити<br />
найдосвідченіших ловчих, його навіть не помітив ніхто, крім Анборна. Та зараз це<br />
створіння винне  в гіршому  злочині, ніж полювання на кроликів. Воно полізло  до<br />
Еннет-Анун і заплатить  за  це. Дивне створіння! Таке спритне і хитре, і  раптом<br />
надумало купатися у  нас під дверима! Чи воно не знає, що ми виставляємо на  ніч<br />
вартових? Навіщо йому це?</p>
<p>
— Можу дати  дві  відповіді, -  сказав  Фродо. —  По-перше,  справи  людей  йому<br />
невідомі. Він  може взагалі не знати, що ви тут  сховалися. По-друге,  я вважаю,<br />
його привело сюди нестримне бажання, котре перемогло обережність.</p>
<p>
— Що  його принаджує? — неголосно запитав Фарамир. — Відкіля йому знати про твій<br />
тягар?</p>
<p>
— Він сам ніс цей тягар багато-багато років.</p>
<p>
- І він  її шукає,  цю річ? —  ледве стримавши вигук  подиву, запитав Фарамир. —<br />
Нові ускладнення!</p>
<p>
— Вона  йому  дорога,  без  неї  він  не  може жити. Але  я  мав на увазі  іншу,<br />
незаперечну потребу. [266]</p>
<p>
— Що ж іще він може тут шукати?</p>
<p>
— Рибу, — сказав Фродо. — Подивись!</p>
<p>
Вони знову схилилися над краєм. Біля протилежного берега висунулася з води чорна<br />
голова, потім увесь тулуб  — істота, як велика жаба, спритно плигнула на високий<br />
камінь,  сіла і почала гризти  рибу — її  луска виблискувала в останніх променях<br />
місяця.</p>
<p>
Фарамир тихенько розсміявся:</p>
<p>
- І  справді риба!  Такий  голод для нас безпечний. І все ж  таки  закуска  йому<br />
дорого обійдеться!</p>
<p>
— Я вже  прицілився, —  шепнув Анборн. —  Стріляти,  капітане? Згідно з законом,<br />
треба убивати всякого, хто самовільно з'явиться сюди.</p>
<p>
— Він жалюгідний і голодний, і не підозрює про  загрозу. Гандальф на моєму місці<br />
теж просив би тебе про милість, капітане. Ельфів  він просив — не  знаю, навіщо,<br />
але здогадуюсь. Ця істота повинна мені знадобитися, поки що не знаю, як. Дотепер<br />
він служив нам провідником.</p>
<p>
— Провідником? —  знову  здивувався Фарамир. —  Я  багато чого  можу зробити для<br />
тебе, Фродо, але тут  я безсилий:  якщо залишити цього бурлаку на волі, він може<br />
потрапити не до вас, а в  лапи орків і  під  страхом тортур  вибовкає  усе… Його<br />
потрібно вбити або взяти в полон. Але такого дойду тільки стрілою і дістанеш.</p>
<p>
— Дозволь тихенько  спуститися до нього, — попрохав Фродо. — А ви  тримайте луки<br />
напоготові, якщо знадобиться, застрелите мене, бо я ж не втечу…</p>
<p>
— Йди, тільки  скоріше, — дозволив Фарамир. —  Якщо ця  тварина  нині вціліє, то<br />
буде перед тобою в  неоплатному боргу до кінця  своїх жалюгідних  днів. Анборне,<br />
проведи Фродо. Будьте обережні: в  цього  типа  є  і  слух, і нюх. А  свої  луки<br />
залиште мені.</p>
<p>
Анборн знехотя  підкорився. Він  провів Фродо по східцях до виходу,  що  ховався<br />
серед кущів шипшини. Фродо безшумно прослизнув ігід кущами і опинився на березі.<br />
Стало  темно,  місяць зайшов;  Горлума не  було видно. Фродо  обережно посувався<br />
вперед. Анборн тихо йшов за ним.</p>
<p>
— Йди далі, - шепнув  він на вухо Фродо. — Берег тягнеться праворуч.  Дивись, не<br />
впади,  рятувати  нікому  буде, хіба тільки  цьому твоєму  зимородку.  Пам'ятай,<br />
лучники вартують тут неподалік, хоча ти їх і не бачиш. [267]</p>
<p>
Щоб не впасти, Фродо став допомагати собі руками, на  зразок Горлума. Берег  був<br />
досить рівний, але слизький. Через кожні кілька кроків Фродо зупинявся і слухав.<br />
Незабаром попереду, зовсім близько, він почув знайоме:</p>
<p>
— Рибка, сссоковита рибка. Біла Пика  забралася геть, так-так, забралассь, зараз<br />
сспокійно покушшштуємо  рибки. Ні,  мій дорогессенький,  не  сспокійно.  Пропала<br />
нашша радіссть, зникла, злі гобіти, злі.  Пішшли ссобі, залишшили насс наодинці,<br />
гор-р-лум, гор-р-лум… Забрали мій  скарб. Нещассний Смеагорл, один-одніссінький.<br />
Немає  нашої  кошштовності. Злі люди заберуть її, сховають.  Рибка,  ссмачненька<br />
рибка, вона додассть нам сил. У нас будуть  госстрі очі, сильні пальці, так-так.<br />
Ми їх усіх задуш-шимо, якщо видассться часе, наесмерть задушшимо…</p>
<p>
Ці  скарги  та  мрії  були  монотонні, як  лопотіння  води, їх перебивало тільки<br />
плямкання  і  плювки. Фродо пересмикнуло від жалості і відрази. Хотілося, щоб ці<br />
звуки змовкли, нарешті, назавжди. Анборн причаївся за спиною. Шепнути два слова,<br />
і  вмілі лучники не схиблять… Горлум  зовсім не остерігається.  Одна стріла —  і<br />
Фродо  врятований від  мерзенного,  жалюгідного опудала.  Але  Горлум  під  його<br />
опікою! Слуга має право на опіку хазяїна,  навіть якщо служить не з доброї волі.<br />
Якби не Горлум,  гобіти  загинули  б на  Згубних болотах.  І Гандальф напевно не<br />
схвалив би вбивства…</p>
<p>
— Смеагорле, — тихо покликав Фродо.</p>
<p>
— Рибка, ссмачненька рибка, — сичав Горлум.</p>
<p>
— Смеагорле! — трохи голосніше повторив Фродо. Горлум замовк.</p>
<p>
— Смеагорле, пан прийшов за тобою. Твій пан тут. Йди-но сюди, Смеагорле!</p>
<p>
У відповідь почулося слабке шипіння — Горлум втягнув повітря крізь зуби.</p>
<p>
— Підійди до  мене,  Смеагорле, — ще раз покликав Фродо. — Тут  небезпечно. Люди<br />
вб'ють тебе, якщо знайдуть тут. Йди швидко, якщо хочеш жити. Йди до свого пана!</p>
<p>
— Ні,  - відповів Горлум. — Пан  негарний.  Покинув Смеагорла  і пішов з  новими<br />
друзями. Тепер нехай пан почекає. Смеагорл не доїв рибку.</p>
<p>
— Часу немає. Бери рибу і підемо.</p>
<p>
— Ні, я спершу доїм рибку. [268]</p>
<p>
— Смеагорле! —  у  розпачі  вигукнув  Фродо. —  Він  розгніваєтея  на  тебе.  Ти<br />
подавишся  риб'ячою  кісткою і задихнешся. І  більше тобі не доведеться ласувати<br />
рибкою. ВІН не чекає!</p>
<p>
Знову почулося зміїне сичання, і з темряви на чотирьох виповз Горлум. Одну рибу,<br />
почату, він затис у зубах, другу в  руці. Він підібрався до Фродо, обнюхав його,<br />
полискуючи очицями. Раптом він вийняв рибу з рота і випростався:</p>
<p>
— Добрий пан! Повернувся  за  Смеагорлом.  Добрий Смеагорл  повернувся  до пана.<br />
Підемо  тепер  швидко.  Під  деревами,  поки обидві Пики не  дивляться.  Ходімо,<br />
ходімо!</p>
<p>
— Не відразу, — сказав  Фродо. — Я обіцяв,  і  я піду. Але ти  ще в небезпеці. Я<br />
повинен тебе врятувати, довірся мені.</p>
<p>
— Довіритись пану? — підозріло запитав Горлум. — Навіщо? А де інший гобіт, злий,<br />
поганий гобіт?</p>
<p>
— Нагорі, - відповів  Фродо, вказуючи на водоспад. — Нам треба піднятися, щоб не<br />
залишати його на самоті.</p>
<p>
Фродо стало  соромно за себе самого: по  суті, він  заманював Горлума в  пастку.<br />
Фарамир не  дозволить  убити Горлума, але зв'язати  його  доведеться,  і нещасне<br />
опудало уявить, буцімто його зрадили…</p>
<p>
— Ходімо,  Смеагорле, —  втомлено сказав  він. — Ти  повинен  слухатися.  Підемо<br />
нагору за течією. Йди перший.</p>
<p>
Горлум, схлипуючи і принюхуючись, проповз трохи і завмер:</p>
<p>
— Тут хтось є! Гобіт тут не один! Очі його вже горіли злістю.</p>
<p>
— Пан негарний! Ошуканець! Злий!</p>
<p>
Він сплюнув зі свистом, зігнувся — і в ту ж мить міцна рука Анборна схопила його<br />
за зашийок і  притисла до землі.  Горлум згорнувся клубком і забився на каменях,<br />
мокрий і слизький, як вугор. На допомогу Анборнові вже поспішали двоє вартових.</p>
<p>
— Ану, цить, — наказав солдат Горлуму. — А то ми тебе стрілами нашпигуємо.</p>
<p>
Горлум безсило обвис і почав стогнати і плакати. Солдати швидко і міцно зв'язали<br />
його.</p>
<p>
— Не  тисніть занадто, — сказав  Фродо. —  Бідолаха не  може помірятися  з  вами<br />
силою. Смеагорле,  не  бійся! Вони [269]  нічого поганого не зроблять.  Я піду з<br />
тобою. Можеш мені віритиі</p>
<p>
Горлум тільки сплюнув і  злобливо засичав. Солдати  підняли його, потягли. Фродо<br />
пішов за ними, пригнічений і засмучений.</p>
<p>
У печері  вже запалили  смолоскипи, люди  прокидалися, ставали  до роботи. Сем з<br />
подивом дивився на Горлума, якого солдати несли, закутавши з головою у плащ.</p>
<p>
— Піймали? — запитав Сем.</p>
<p>
— Сам прийшов, — відповів Фродо. — Повірив мені і прийшов. Я не хотів, щоб з ним<br />
так поводились. Сподіваюся, усе обійдеться, але як же мені нудно…</p>
<p>
— У цього бідолахи все негаразд виходить, — зітхнув Сем.</p>
<p>
Гобітів покликали  до  Фарамира.  Капітан сидів  у  своєму  кріслі  під палаючим<br />
світильником. Він  запропонував Фродо  і  Сему сісти на лаву  і наказав принести<br />
вина. Коли  вино принесли та розлили, Анборн підняв  вузол  з Горлумом, витрусив<br />
його на підлогу і  став збоку, щоб підтримувати бранця на ногах. Горлум щулився,<br />
ховаючи хитрі погляди  під  зморшкуватими  бровами, наскрізь  мокрий,  пропахлий<br />
рибою — він так і не  випустив свою здобич зі жмені! Заскорузлі патли  стирчали,<br />
як пасма сухих водоростей, ніс розпухнув.</p>
<p>
— Розв'яжіть!  Розв'яжіть! — скиглив він. —  Нам боляче,  дуже  боляче, і  ми не<br />
зробили нічого поганого…</p>
<p>
— Нічого  поганого? —  з  кам'яним   обличчям   перепитав  Фарамир,  без  гніву,<br />
здивування чи жалю. — Ти ніколи не робив нічого, за  що  тебе можна зв'язати або<br />
покарати ще  суворіше?  Але не  мені  судити тебе за минулі гріхи. Сьогодні тебе<br />
схопили в забороненому місці. За рибу з нашого озера потрібно дорого платити!</p>
<p>
Горлум розтиснув пальці, риба гепнулась на підлогу.</p>
<p>
— Не хочу риби!</p>
<p>
— Не в рибі справа. Ми караємо смертю всякого за один погляд на Потайне озеро. Я<br />
поки що  залишив  тебе  серед живих  тільки  на прохання Фродо, він запевняє, що<br />
зобов'язаний тобі. Але  ти повинен ще виправдатися переді мною. Хто ти? Звідкіля<br />
прийшов? Куди йдеш і чого шукаєш?</p>
<p>
— Ми заблукали, — запхикав Горлум. — У нас немає імені, ми нічого не шукаємо, ми<br />
втратили  скарб, нічого  в  [270]  нас  не  залишилося.  Тільки голод,  так-так,<br />
жахливий голод. За  кілька  рибок,  жалюгідних  кощавих  рибок,  хочуть  згубити<br />
нещасного… От вони які, от які мудрі, дуже справедливі…</p>
<p>
— Може,  мудрості нам  і бракує, - обірвав його Фарамир, — але справедливості не<br />
позичати. Розв'яжи його, Фродо!</p>
<p>
Фарамир  вийняв з-за  пояса  ніж  і  подав  Фродо.  Горлум,  зрозумівши цей жест<br />
по-своєму, заволав і впав на коліна.</p>
<p>
— Спокійно, Смеагорле! — мовив Фродо. — Ти повинен мені вірити. Я тебе в біді не<br />
залишу.  Відповідай,  коли  запитують, та  будь ввічливішим.  Тобі  це  піде  на<br />
користь, затямив?</p>
<p>
Фродо розрізав мотузки і підняв Горлума на ноги.</p>
<p>
— Підійди  ближче! —  звелів  Фарамир. —   Дивись  мені  в  очі!  Ти  знаєш,  як<br />
називається це місце? Ти вже бував тут?</p>
<p>
</p>
<p>
</p>
<p>
</p>
<p>
<br />
Горлум неохоче підняв повіки;  його очиці згасли, помутнішали. Лише хвилину  він<br />
витримував прямий,  відкритий погляд  світлих очей  гондорця, потім відсахнувся,<br />
скорчився і припав до землі, тремтячи усім тілом.</p>
<p>
— Ми не знаємо,  не хочемо знати, — завив  він. — Ми тут не були, ми сюди ніколи<br />
більше не прийдемо…</p>
<p>
— Твоя душа — спустошений будинок, — сказав Фарамир, — двері зачинено, а за ними<br />
темні кутки. Але зараз, на своє щастя, ти сказав правду. Клянися, що ніколи сюди<br />
не повернешся і нікому ані словом, ані знаком не вкажеш дорогу, клянися так, щоб<br />
я міг повірити!</p>
<p>
— Я заприсягнуся, пан знає — чим, — скоса зиркнувши на Фродо, пообіцяв Горлум. —<br />
Так-так,  пан знає. Ми клялися пану, і  він нас пожалів. Ми заприсягнемося нашою<br />
коштовністю, так-так! — він підповз до Фродо і заскиглив:  — Врятуй  нас, добрий<br />
пане?  Смеагорл  обіцяє,  по-чесному обіцяє:  ніколи не повернемося,  нікому  не<br />
скажемо! Так-так, мій дорогесенький!</p>
<p>
— Ти вважаєш, цього досить, Фродо? — запитав Фарамир.</p>
<p>
— Так, — кивнув Фродо. — Якщо тобі цього замало, чини за своїми законами. Нічого<br />
іншого  не  доб'єшся. Я заприсягся  його  захищати, поки  він іде  зі  мною.  Не<br />
хотілося б стати брехуном.</p>
<p>
Фарамир глибоко задумався. [271]</p>
<p>
— Зробимо  так, — сказав  він  нарешті. — Віддаю  тебе в руки твого пана.  Нехай<br />
Фродо, син Дрого, сам вирішує, що робити з тобою.</p>
<p>
— Але  ти,  шляхетний  капітане, досі не  сказав, що  зробиш  з  самим  Фродо! —<br />
заперечив  гобіт. — Не  знаючи твоєї волі, я  не можу складати власні плани.  Ти<br />
відклав рішення до ранку, а вже розвиднілось!</p>
<p>
— Зараз  я  повідомлю тобі  про  своє  рішення.  Владою, що надав  мені  батько,<br />
намісник  Гондору,  я дозволяю тобі  діяти зі своєї волі  аж до  найвіддаленіших<br />
окраїн старого королівства. Умова одна: ні ти,  ні твої супутники не повинні без<br />
запрошення повертатися сюди,  до  Еннет-Ан-нун. Я даю  цей дозвіл на один  рік і<br />
один  день,  починаючи з  сьогоднішнього;  після  закінчення терміну я не  стану<br />
допомагати тобі, якщо тільки ти раніше  не  з'явишся до Мінас-Тіріта і не станеш<br />
перед  Намісником.  Тоді я буду  просити батька продовжити цей привілей до кінця<br />
твоїх днів.  А поки рік не минув, усякий,  кого ти приймеш під свою  опіку, може<br />
розраховувати на мою допомогу. Чи досить тобі цього?</p>
<p>
Фродо знову низько вклонився.</p>
<p>
— Дякую і у свою чергу  обіцяю  зробити все,  на що  може спромогтися гобіт  для<br />
відважного лицаря!</p>
<p>
— Твоя допомога буде безцінна. А тепер  скажи: чи береш  під свою руку ось цього<br />
Смеагорла?</p>
<p>
— Беру, —  сказав  Фродо.  Сем  сумно зітхнув — зовсім  не  від  того, що  обмін<br />
люб'язностями стомив його; як і всякий гобіт, Сем цінував церемонії. За подібних<br />
обставин у Гобітанії в хід пішло б набагато більше слів та уклонів.</p>
<p>
— Тоді слухай, — звернувся Фарамир до Горлума. — Над тобою тяжіє смертний вирок,<br />
але поки ти йдеш за Фродо, жодна волосина не упаде з твоєї голови, принаймні від<br />
наших рук. Але  якщо хтось з моїх  солдатів зустріне тебе самого, вони здійснять<br />
вирок, у межах  Гондора  чи поза ними. Отже, Фродо узяв тебе провідником. Куди ж<br />
ти збираєшся вести його?</p>
<p>
Горлум промовчав.</p>
<p>
— Я повинен знати, — наполягав Фарамир. — Відповідай, або я передумаю!</p>
<p>
Горлум затято мовчав. [272]</p>
<p>
— Я відповім, — мовив Фродо. — На  мою  вимогу він привів  мене до Чорної Брами,<br />
але здолати її не пощастило.</p>
<p>
— У Безіменній Землі немає відкритих шляхів!</p>
<p>
— Тому ми вирішили  пройти з півдня. Поблизу  Мінас-Ітіля нібито є,  чи був,  чи<br />
може бути прохід.</p>
<p>
— Нині це Мінас-Моргул, — поправив Фарамир.</p>
<p>
— Я точно  не запам'ятав, — відповів  Фродо. — Начебто є  стежка  на  північному<br />
схилі,  повз якусь  стару  фортецю. Вона підіймається до перевалу і веде… веде в<br />
долину за горами.</p>
<p>
— А назва цієї місцевості тобі відома?</p>
<p>
— Ні…</p>
<p>
— Вона називається Кіріт-Унгол.</p>
<p>
Горлум смикнувся і просичав щось незрозуміле.</p>
<p>
— Я назвав правильно? — запитав Фарамир.</p>
<p>
— Ні! — верескнув Горлум так, начебто його вкололи. — Так-так, ми чули колись цю<br />
назву, але вона нам нічого не говорить! Пан хотів пройти за гори, а іншої дороги<br />
немає, зовсім немає!</p>
<p>
— Відкіля ти  знаєш? Хіба  ти  дослідив  усі межі  володінь  Тьми? —  Фарамир із<br />
сумнівом подивився на Горлума і додав:  — Забери полоненого, Анборне. Поводься з<br />
ним чемно, але очей не спускай. А ти, Смеагорле, не здумай стрибати у водоспад —<br />
там скелі гостріші драконячих зубів, пропадеш. Йди і не забудь свою рибу.</p>
<p>
Анборн вийшов,  підштовхуючи Горлума,  бо  той пручався.  Вхід  до ніші  закрили<br />
фіранкою.</p>
<p>
— Мені здається, Фродо, ти  поводишся  нерозумно, —  сказав Фарамир. —  Не можна<br />
покладатися на цю підлу душу!</p>
<p>
— Вона підла не наскрізь, — заперечив Фродо.</p>
<p>
— Так чи інакше,  зло пустило в ній корені і розростається. Він призведе тебе до<br />
загибелі. Залиш його тут. Я обіцяю цілим доставити його до  кордонів  Гондору, а<br />
потім хай іде куди побажає.</p>
<p>
— Він сам на це не погодиться. Йому один шлях —  за мною. І потім я заприсягався<br />
піклуватися про нього. Чи не радиш ти мені порушити клятву?</p>
<p>
— Зрозуміло, ні. Та в  мене на  душі  неспокійно.  Одна  річ самому  дотримувати<br />
слова, зовсім інша — якщо друг зв'язаний словом собі на лихо! Ну, роби як знаєш.<br />
Доведеться [273] тобі терпіти цю поторочу і далі. Але я зовсім  не впевнений, що<br />
так  уже й  потрібно йти через Кіріт-Унгол. Судячи з кривлянь  твого провідника,<br />
він сказав про цей перевал не все, що знав. Не йди через Кіріт-Унгол!</p>
<p>
— А куди ж іти? Знову до Чорної Брами? Чому тебе так турбує ця назва?</p>
<p>
— До пуття  ми  нічого не знаємо, —  відповів Фара-мир. —  На  схід  від  тракту<br />
гондорці не заходять, з моїх однолітків ніхто навіть не намагався наблизитися до<br />
Похмурих Гір. Відомі  лише розповіді старожилів та  невиразні чутки. Безсумнівно<br />
одне:  перевал поблизу Мінас-Моргула стережуть  лиховісні,  нещадні сили.  Старі<br />
люди та мудреці, що досягли глибин пізнання, бліднуть, почувши ім'я Кіріт-Унгол.<br />
Долина Моргула  вже давно  потрапила під  владу  злих  сил.  Навіть  коли  Ворог<br />
перебував у вигнанні,  а  Ітіліен  майже  цілком  належав нам,  звідти вже віяло<br />
погрозою.  Колись  там стояв  прекрасний, добре  укріплений  замок  Мінас-Ітіль,<br />
брат-близнюк нашої  столиці. Але ним  заволоділи розбещені, безчесні люди. Ворог<br />
упокорив їх і  взяв на  службу ще при своєму першому підвищенні; коли  його було<br />
вигнано, вони залишилися без справи і без правителя. Говорять, нібито головували<br />
на  ними  нуменорці,  що піддалися  злу:  Ворог  подарував  їм  Персні Влади,  і<br />
поступово  вони перетворилися на примар, жорстоких  і безжальних. Після вигнання<br />
Ворога вони оселилися  в Мінас-Ітілі, розорили і замок, і долину. Здається,  там<br />
тільки  мертві руїни,  одначе там  оселився  нестримний  жах.  Саме  ці  дев'ять<br />
вождів-примар  потай готували  повернення  свого  володаря,  а  він  допоміг  їм<br />
повернути колишню силу. Дев'ятка  вершників виїхала із  страшних  воріт, і ми не<br />
змогли заступити їм дорогу… Не наближайся до  їхньої твердині! Там  вічно вартує<br />
сторожа, котра не відає сну. Не йди через цей перевал, прошу тебе!</p>
<p>
— Ти  не можеш вказати іншого проходу, а  я  повинен  перевалити  через  гори, —<br />
зітхнув Фродо. — Я ж обіцяв на Раді Мудрих знайти шлях  або  загинути в пошуках.<br />
Якщо відступлю перед останнім  та найважчим випробуванням, як  подивлюся я в очі<br />
людям і ельфам? І  чи  приймете  ви  мене  в Гондорі з цією ношею, що  довела до<br />
божевілля   твого  брата?  Які  лиха  накликало  б  це  на  Мінас-Тіріт?  Чи  не<br />
перетвориться він знову на близнюка Мінас-Моргула? [274]</p>
<p>
— Цього дозволити не можна!</p>
<p>
— Тоді що ж ти порадиш?</p>
<p>
— Повір, не знаю. Ти йдеш  на вірну смерть і  муку. Не міг Мітрандір обрати  для<br />
тебе саме цей шлях!</p>
<p>
— Він загинув, і я змушений користуватися власним розумінням. Мені просто ніколи<br />
шукати кращого шляху!</p>
<p>
— Тяжка тобі  випала доля, безнадійна  твоя  справа.  Ти  хоча  б  пам'ятай  мої<br />
застереження, не вір Смеагорлу! — Фарамир зітхнув. — Сплелися наші шляхи і знову<br />
розходяться, Фродо, син Дрого. Тебе не треба обманювати словами розради. Немає в<br />
нас надії зустрітися ще раз. Але з  нинішнього дня я назавжди  друг твій і твого<br />
народу. А тепер відпочинь ще трохи,  поки приготують запаси вам на дорогу.  Мені<br />
дуже цікаво,  відкіля цей рибо'щ Смеагорл  одержав скарб і як  втратив, але я не<br />
хочу стомлювати тебе розпитуваннями. Якщо, попри все, ти повернешся у світ живих<br />
і  нам доведеться перебрати минулі тривоги,  сидячи десь на осонні, - тоді  вже,<br />
будь ласка, розкажи мені все  докладно. А  поки  не настав той день,  чи  інший,<br />
якого навіть чарівний кристал нуменорців не може  показати, я нічого не запитую.<br />
Прощай!..</p>
<p>
Фарамир підвівся з крісла, низько вклонився і вийшов, розсунувши завісу.</p>
<p>
</p>
<p>
<br />
Розділ 7 ДО ЗАРІЧНОГО РОЗДОРІЖЖЯ</p>
<p>
<br />
Фродо і Сем  знов прилягли й останні хвилини відпочинку провели мовчки. День уже<br />
наставав, люди  давно всі  були  на ногах. За годину гобітам принесли  води  для<br />
вмивання і запросили  до столу,  приготованого на трьох. Фарамир снідав з  ними.<br />
Він  за  цілу ніч не стулив  повік і на  хвилину,  але  стомленим  не  здавався.<br />
Підводячись з-за столу після сніданку, він промовив:</p>
<p>
— Голод вам  у  дорозі  не  дошкулятиме.  Ваші  запаси  вичерпались, і  я  велів<br />
упакувати дещо незайве  для блукачів. Відсутність води вам не загрожує,  поки не<br />
вийдете за  межі  Ітіліену; не  можна пити  тільки  зі  струмків, що  стікають з<br />
Імлад-Моргула, з  місцевості, де  панує Жива Смерть.  І  ось ще: мої  розвідники<br />
підійшли впритул до  Мораннону  і  принесли дивні  звістки:  Долина Чорної Брами<br />
[275]  спорожніла, на  шляху ані душі, ані  звуку, Безіменний край завмер. Ми не<br />
знаємо, чого очікувати, але безсумнівно це будуть грізні події. Поспішайте, поки<br />
не пізно. Якщо ви готові, рушайте негайно. Сонце от-от зійде.</p>
<p>
Гобітам принесли  їхні торби, котрі помітно  поважчали,  і  два  міцних  ціпки з<br />
гладенького дерева, з залізними наконечниками і різьбленими голівками.</p>
<p>
— У мене немає для вас гідних дарунків на прощання, — сказав Фарамир, — візьміть<br />
ці  ціпки. Вони вам стануть у пригоді. Такі  ціпки роблять жителі  Білих Гір. Ці<br />
два підрізали  на ваш зріст  і  заново  окували.  Вони  виготовлені  з  деревини<br />
лебетрона,  улюбленого дерева наших  майстрів, і  мають  дивовижну властивість —<br />
завжди повертатися до  власника. Сподіваюся, у володіннях Тьми вони  вас  теж не<br />
зрадять!</p>
<p>
Гобіти урочисто вклонилися.</p>
<p>
— Великодушний хазяїне! — промовив Фродо. — Елронд  Напівельф пророкував,  що на<br />
шляху  я зустріну сховану в глибинах душі і неочікувану дружбу. І він мав рацію,<br />
тому що я не міг навіть мріяти про таку зустріч. От як воно вийшло: з випадкової<br />
зустрічі виросла велика удача!</p>
<p>
Почали  збиратися. З якогось  прикомірка привели Горлума;  він заспокоївся,  але<br />
намагався триматися ближче до Фродо й уникав поглядів Фарамира.</p>
<p>
— Твоєму провідникові ми зав'яжемо очі, -  сказав  капітан, — а  вам не будемо —<br />
думаю, це ні до чого.</p>
<p>
Горлум  скрипів, сичав  і чіплявся за Фродо, коли  підійшов солдат з  пов'язкою.<br />
Фродо попросив:</p>
<p>
— Мабуть, зав'яжіть очі нам усім  трьом і  почніть  з мене, інакше  Смеагорла не<br />
переконати, що в вас немає поганих намірів.</p>
<p>
Так, із зав'язаними очима, вони  і розпрощалися з печерами Еннет-Аннун. Знову їх<br />
повели по коридорах і сходах, знову війнуло їм в обличчя  вологою та прохолодою.<br />
Спустилися ще трохи, і Фарамир дозволив зняти пов'язки.</p>
<p>
— Тут наші шляхи остаточно  розходяться, — мовив Фарамир. —  Остання порада:  не<br />
повертайте відразу на схід. Йдіть прямо, так вам вдасться  пройти ще багато миль<br />
під  прикриттям  лісу.  На  захід  звідси  зустрінуться  урвища,  досить  круті.<br />
Тримайтеся їх краю та  узлісся. Спочатку  можете йти і  вдень.  Тут  поки що все<br />
спокійно, Око відвернулося від Ітіліену. Будьте здорові і  поспішайте,  поки  не<br />
пізно! [276]</p>
<p>
Він пригорнув до себе гобітів, за гондорським звичаєм поклав  їм руки на плечі і<br />
поцілував у чоло.</p>
<p>
— Помисли усіх, хто служить добру, будуть з вами! — мовив він тихо.</p>
<p>
Гобіти доземно вклонилися. Фарамир  відвернувся і пішов, не озираючись,  до двох<br />
солдатів,  що чекали віддалік.  Гобіти завважили,  як швидко вміють  рухатися ці<br />
люди в  зеленому: там, де  щойно  стояв Фарамир, залишився  тільки  зелений ліс,<br />
тихий  та  сумний, немов капітан  Гондору привидівся  уві сні. Фродо  зітхнув  і<br />
обернувся  на південь. Горлум,  виявляючи  цілковите  презирство  до  прощальних<br />
церемоній, колупав  землю під корінням  старого  бука.  «Підлизі знову  хочеться<br />
їсти? — здивувався Сем. — Починається…»</p>
<p>
— Пішли? — запитав Горлум. — Злі, бридкі люди. Смеагорлові досі болить осьде, на<br />
шиї, так-так, ще болить. Рушаймо звідсіля!</p>
<p>
— Рушаймо, — погодився Фродо. — Але якщо ти  вмієш тільки лаяти тих, хто повівся<br />
з тобою милосердно, краще притримай язика!</p>
<p>
— Пан гарний! — заскиглив Горлум. — Смеагорл пожартував. Він завжди усім прощає,<br />
не таїть образи, так-так, навіть на  доброго  пана, що його обдурив… Пан гарний,<br />
Смеагорл теж гарний…</p>
<p>
Ні Фродо, ні Сем йому не відповіли. Закинули торби за спини, міцніше  взялися за<br />
ціпки і побрели по  лісах  Ітіліену. Вдень  двічі  робили привал, підживлювалися<br />
гон-дорською провізією. їх навантажили і солониною, і сушеними фруктами, а хліба<br />
дали рівно стільки, щоб їсти досхочу в перші дні, поки не  зачерствів. Горлум до<br />
цієї їжі і не доторкнувся.</p>
<p>
</p>
<p>
</p>
<p>
</p>
<p>
<br />
Сонце  підбилося над густими кронами, потім,  збираючись на спочинок, позолотило<br />
стовбури,  а подорожани  все йшли  та  йшли в  прохолоднім  зеленім  затінку,  у<br />
спокійній тиші, яку ніщо не порушувало. Навіть птахи мовчали, начебто усі раптом<br />
відлетіли геть або втратили голоси.</p>
<p>
Смеркання передчасно огорнуло  принишклий ліс; гобіти зупинилися відпочити ще до<br />
початку ночі — вони пройшли сім ліг і знесиліли. Фродо і Сем вляглися  рядком на<br />
м'який  дерен  під деревом, але  спали неспокійно.  Сем  раз у  раз  прокидався,<br />
придивлявся та  прислуховував-ся. Горлум,  як  звичайно, зник, тільки-но  гобіти<br />
прилягли. [277]</p>
<p>
Спав  він у чиїйсь норі або полював, блукаючи лісом —  так чи інакше, у досвітню<br />
годину він повернувся і розбудив гобітів.</p>
<p>
— Час, уже час! Вставайте! Нам  ще далеко йти і  на південь, і на захід. Гобітам<br />
треба поспішати!</p>
<p>
Наступний день нічим не відрізнявся, тільки повітря зробилося вологим і  липким;<br />
навколишня тиша була  насичена  тривогою. В лісі  було парко, як  перед  грозою.<br />
Горлум  часто  нюхав  повітря, бурмотів невиразно  і квапив, квапив… На третьому<br />
переході, надвечір, вони дісталися рідколісся. Дерева тут були товщими, вищими і<br />
стояли посеред  широких галявин  на відстані  одне  від  одного  — велетні-дуби,<br />
неохватні, тінисті, впереміш з такими ж старезними ясенами; на кострубатім гіллі<br />
набрякли  ніжно-зелені  бруньки.  Між  корінням в  шовковій  мураві анемони  вже<br />
стуляли  свої  віночки  до  сну.  Кучерявились  лісові  гіацинти,  пухкий  ґрунт<br />
протикали гострі та пружні  пагінці.  І  ніде —  ані звіра,  ані птаха.  Горлума<br />
раптом охопив страх,  і вони пішли  обережно, перебіжками від одного стовбура до<br />
другого.</p>
<p>
Було поночі, коли вони вийшли до  яру. Гобіти присіли  на згірку край шляху, під<br />
сукуватим старим  дубом  — його кремезні корені стирчали  зі схилу. Під  обривом<br />
лежала  глибока  темна долина. У долині,  судячи зі звуків, текла  швидка  ріка.<br />
Шлях,  вузький, ледве  помітний в тумані, тягся уздовж  неї. По той бік яру ліс,<br />
сірий у  вечірньому  півмороку,  суцільною  лавою підпирав  крайнебо на  півдні.<br />
Праворуч,  на  заході,  місячне  світло  окреслило  Білі гори  Гондору,  ліворуч<br />
безроздільно панувала над  Мордо-ром чорна ніч, а вдалині мріли серед моря сивої<br />
імли неясні обриси напівзруйнованих веж.</p>
<p>
— Тобі знайоме це місце? — запитав Горлума Фродо.</p>
<p>
— Знайоме, пане. Небезпечне місце. Це дорога з Місячного Замку  до  зруйнованого<br />
міста над Рікою, так-так, самі  руїни, повно ворогів, погане, дуже погане місце.<br />
Ми даремно  послухалися вашого  порадника. Гобіти  дуже  віддалилися від стежки.<br />
Тепер звідси потрібно йти на схід і вгору, — він махнув кощавою рукою в бік гір.<br />
— По дорозі не можна. Ні! На дорозі вороги…</p>
<p>
Фродо  глянув на  шлях. Він здавався безлюдним,  покинутим, але  страх висів над<br />
ним,  начебто  запах невидимого  [278] чудовиська. Фродо  аж  мороз пройшов поза<br />
плечима, коли він знову глянув на руїни, тепер вже ледь помітні, а  плескіт води<br />
зазвучав зловісно — адже це  подавав голос  Моргуддин, отруєна ріка, чиї  витоки<br />
крилися в Долині Примар.</p>
<p>
— Що будемо тепер робити? — запитав Фродо. — Пройшли ми нині чимало. Повернемося<br />
до лісу та влаштуємося на ніч?</p>
<p>
— Вночі ховатись ні до  чого, — заявив Горлум. — Тепер гобітам  знову доведеться<br />
ховатися вдень, так-так, вдень.</p>
<p>
— Та помовч ти! — відмахнулся Сем. — Нам потрібно відпочити, навіть якщо вночі і<br />
підемо далі. Вийдемо опівночі, до світанку ще відміряємо добрячий шматок дороги,<br />
звісно, якщо ти її покажеш.</p>
<p>
Горлум знехотя  погодився.  Вони повернулися до лісу. Спати на землі так близько<br />
від дороги  Горлум побоявся,  і вони втрьох  залізли на розвилку гілок розлогого<br />
дуба, під  захистом густої крони. Фродо  і Сем попоїли — скибочка хліба, жменька<br />
сушених яблук, попили з фляжки; Горлум  відразу згорнувся клубочком і  заснув. А<br />
до гобітів сон не йшов. Після півночі Горлум розплющив очі — вони блиснули сліпо<br />
і яскраво, як у кішки на світлі, - прислухався, понюхав (так він визначав час).</p>
<p>
— Ми відпочили? Ми виспалися? Настав час іти!</p>
<p>
- І не спали, і не відпочили, — буркнув Сем. — Але якщо треба, пішли.</p>
<p>
Горлум спритно зістрибнув  на чотири лапи, гобіти злізли, чіпляючись за стовбур.<br />
Ніч була чорна, як смола, земля нерівна, йти важко, але Горлум впевнено повів їх<br />
схилом яру до сходу. Через зарості колючих кущів, через поплутані пасма торішніх<br />
трав, обходячи чорні ями і тріщини, вони спустилися на  дно яру і почали дертися<br />
на другий бік; чим  далі вони лізли, тим крутішим  ставав схил. Коли зупинилися,<br />
щоб  відсапнутися, ліс вже здавався ковдрою,  кинутою  на далеку землю. Зі сходу<br />
наповзала важка хмара, ковтаючи  слабкі миготливі зірки. Місяць хилився на захід<br />
— щоразу він ніби  тікав від хмари,  але і  його застелила  мутна завіса, і ясне<br />
світло стало гнило-жовтим. Горлум принюхався:</p>
<p>
— День  близько. Гобітам потрібно  поспішати. Тут  небезпечно  стояти  відкрито.<br />
Поспішаймо! [279]</p>
<p>
І він  жваво застрибав  по камінню. Гобіти, зібравши останні  сили, поспішили за<br />
ним.  Схил густо поріс ожиною і  терном, подекуди траплялися  пропалини  — сліди<br />
недавніх пожеж. Старі, розчепірені  кущі, вкриті  терпкими молодими  листочками,<br />
росли щільно, але  їхні  гілки знаходилися досить  високо над землею, щоб гобіти<br />
мали  змогу пройти, мов по довгій галереї,  вистеленій шорсткою ковдрою  опалого<br />
листя.  На  пласкій вершині чагарник  сплітався  в  непрохідний  вал. Вигинчасті<br />
пагінці тернику звисали до землі,  а знизу до них  тяглися зміїсті батоги ожини.<br />
За валом  виявилася порожнеча, начебто альтанка, зі склепінням із свіжих гілок і<br />
листя. Тут подорожани вляглися, занадто змучені,  щоб  думати про їжу, і стежили<br />
крізь просвіти в кущах, як народжується новий день.</p>
<p>
Однак день  немов  зупинився  на півдорозі. Сірий  досвітній  півморок  так і не<br />
розсіявся. На сході під низькою стелею хмар жевріла багряна  заграва, але  це не<br />
була ранкова зоря. За долиною нагромаджувалися гори Ефель-Дуат, чорні та химерні<br />
біля  підніжжя,  але  гострі та  зубчасті вгорі.  За  ними  виростали  з  мороку<br />
нескінченні голі хребти.</p>
<p>
— Куди підемо звідси? — запитав  Фродо. —  Вхід  до долини Моргула  у цих чорних<br />
горах?</p>
<p>
— Навіщо гадати? — мовив Сем. — Все одно не рушимо з місця до кінця дня, якщо це<br />
можна назвати днем…</p>
<p>
— Треба   поспішати  до  Великого  Роздоріжжя, —  почав  Горлум. —  Так-так,  до<br />
Роздоріжжя, туди ми й підемо, і пан піде.</p>
<p>
Заграва над Мордором згасла. Морок погустішав — туман затяг усе навколо. Фродо і<br />
Сем  погризли сухарі і  лягли спочивати, а Горлум все ніяк не  міг заспокоїтися.<br />
Він знову  не торкнувся їжі,  тільки випив ковток води і крутився безперестанку,<br />
принюхуючись, а потім і зовсім зник.</p>
<p>
— На полювання  пішов, — сказав Сем, зітхнувши. Зараз була  його  черга спати, і<br />
він нею скористався. Йому привиділося, що він ходить по садибі в Торбі-на-Кручі,<br />
щось шукає, а  на спині в  нього  важкий мішок,  і він тягне його до землі.  Сад<br />
геть-чисто  заріс  бур'яном,  уздовж  огорожі лопухи  і кропива, грядки просіли…<br />
«Скільки роботи, а я так втомився, — говорив він собі і раптом згадав, що шукає.<br />
— Де ж моя люлька?» З цими словами він прокинувся. [280]</p>
<p>
— От дурень! Люлька в торбі!</p>
<p>
Але тут він взяв до тями, що люлька і дійсно в  торбі, але тютюну давно немає, і<br />
до Торби-на-Кручі далеко…</p>
<p>
Він сів, протер очі. Було вже майже зовсім темно. Чому Фродо дозволив йому спати<br />
довше, ніж домовлялися?</p>
<p>
— Ви так і не прилягли, пане! Котра година? Вже пізно, чи ні?</p>
<p>
— Ні, ще день, тільки чомусь  посутеніло. Якщо не  помиляюся,  ще  й  полудня не<br />
було. Ти спав якихось три години.</p>
<p>
— Та де ж це  видано! —  похитав головою Сем. — Може,  буревій насувається? Де б<br />
нам  краще сховатися? Ці кущики від бурі не  врятують… Ой,  послухайте,  що  це?<br />
Грім? Чи барабани?</p>
<p>
— Не  знаю.  Я вже давно це  чую.  Чи  то земля так дрижить, чи повітря на  вуха<br />
давить.</p>
<p>
— А Горлум де?</p>
<p>
— Ще не повернувся. Ні слуху, ні духу.</p>
<p>
— Відверто кажучи, я за ним  не нудьгую. Це, на мій погляд, не те багатство, яке<br />
шкода втратити. Дуже добре, зовсім у його дусі: зникнути саме в ту хвилину, коли<br />
потрібно… Хоча яка там користь від цього опудала!</p>
<p>
— Забув про болота? — сказав Фродо. — Сподіваюся, з ним нічого не трапиться.</p>
<p>
— А я сподіваюся, що  він  не вчинить нам капості. Раптом громи — чи барабани? —<br />
залунали голосніше і ближче. Земля дрібно тремтіла.</p>
<p>
— Кінець нам приходить, — мовив Фродо. — Як і слід було чекати.</p>
<p>
— А може-таки, минеться, — відгукнувся Сем. — Поки  живу — сподіваюсь, як мовляв<br />
мій старий, а ще додавав: «надією ситий не  будеш». Отож попоїжте трохи, пане, і<br />
нумо спати.</p>
<p>
Час  визначити було неможливо;  похмурий  пейзаж  без світла  і  тіні  поступово<br />
розпливався брудно-сірим серпанком.  Було задушливо, хоча  й не  спекотно. Фродо<br />
спав неспокійно, перевертався і  нерозбірливо шепотів. Двічі Сему вчувалося ім'я<br />
Гандальфа. Бездіяльне сидіння здавалося нестерпним. Раптом  у кущах засичало,  і<br />
Сем, обернувшись, побачив  Горлума: той, стоячи  на  чотирьох, дивився [281]  на<br />
Фродо палаючими очима. Горлум був наляканий і схвильований.</p>
<p>
— Вставайте! Вставайте! Не можна ґав ловити. Треба йти. Треба йти, і негайно!</p>
<p>
Сем недовірливо схилив голову:</p>
<p>
— Йти, кажеш? Оце  придумав!  Так прямо вставати і крокувати? Ще рано, ще навіть<br />
під обідок не подавали — у пристойних місцях, де його подають…</p>
<p>
— Дурний  гобіт! —  шикнув  Горлум. — Час  іде,  а ми  не в  пристойному  місці!<br />
Так-так, час швидко збігає. Розбуди пана! Треба його розбудити!</p>
<p>
Він  потрусив  Фродо, той скочив  і  схопив  його  за  руку.  Горлум  вирвався й<br />
відстрибнув.</p>
<p>
— Не треба дурниць, — сичав Горлум. — Треба йти, так-так, треба!</p>
<p>
Пояснити  свою поспішність  він так і не  зволив.  Куди  зникав, теж  залишилося<br />
невідомим.  Сем мав деякі підозри  і не  приховував  цього, але Фродо, на перший<br />
погляд,   залишився  незворушним:  зібрався,  закинув  свою  торбу  за  спину  і<br />
приготувався до походу.</p>
<p>
Горлум з надзвичайною обачністю повів їх, цього разу  вниз по схилу, намагаючись<br />
не виходити з  кущів; галявини він  перебігав,  зігнувшись в три  погибелі, хоча<br />
вечір настав темний.  Важко  було  брести нечутно  і не загубити супутників, але<br />
жодна  гілочка не  тріснула, жоден листочок  не  поворухнувся від  їхнього руху.<br />
Найгостріше око  не помітило б гобітів  у  сірих  плащах з піднятими  каптурами,<br />
найчутливіше вухо не вловило б кроків.</p>
<p>
У  такий спосіб  вони йшли  майже годину, один  по одному,  пригнічені мороком і<br />
глухою тишею, що  порушувалася тільки  віддаленим  гулом  барабанів  за  горами.<br />
Горлум  завернув на  південь  і тепер намагався  йти  прямо, наскільки дозволяла<br />
тісна  балка.  Наприкінці  неї  стіною стояли  високі  дерева. Наблизишись, вони<br />
побачили, що  крони  їхні поламані  та  оголені, немов після шквалу, але  корені<br />
трималися міцно.</p>
<p>
— Роздоріжжя близько, —  шепнув Горлум. Це були перші його  слова за всю  ніч. —<br />
Нам туди!</p>
<p>
Вони завернули на схід і почали спускатися балкою. Раптом внизу відкрився закрут<br />
Південного Тракту: він огинав підніжжя гір і зникав у круглому гаю. [282]</p>
<p>
— Тільки тут, —  пояснив Горлум. —  Стежок  нема, пройти можна тільки по дорозі.<br />
Ходімо до Роздоріжжя. Швидко, тихо, обережно!</p>
<p>
Крадькома, мов вивідачі у ворожому таборі,  вони  вибігли на  бруківку і помчали<br />
уздовж кам'яної опорної стіни — сірі тіні серед сивого каміння. Виявилося, що до<br />
гаю зовсім недалеко. Дерева, очевидно, кимось посаджені, росли правильним колом;<br />
просвітки між стовбурами  нагадували  склепіння та вікна зруйнованого будинку. У<br />
середині  кола перетиналися чотири дорога. Тракт з Мораннону, яким вони прийшли,<br />
вів звідси далі на  південь, шлях з Осгіліату підходив  до роздоріжжя  з правого<br />
боку і йшов на схід, у темряву. Саме туди тепер треба було йти гобітам.</p>
<p>
Фродо  стояв  на роздоріжжі довго,  силкуючись вгамувати страх, що  підступив до<br />
серця; раптом  дивні червоні відблиски  лягли на  обличчя Сема. Фродо озирнувся:<br />
джерело світла було десь за гаєм, навіть  за  Осгіліатом. Далеко, на краю землі,<br />
вечірнє сонце відшукало щілину в  хмарах  і вдарило крізь  неї  ярим, розпеченим<br />
промінням; на мить  вирвалися з  мороку обличчя мандрівників, стовбури і кам'яна<br />
статуя  людини, що  сиділа  гордовито і спокійно.  Ця  постать нагадувала фігури<br />
королів над Андуїном.  Час та ворожі пазурі  скалічили її. Замість  голови хтось<br />
увіткнув грубо обтесаний  кругляк з намальованою кривою пикою і великим червоним<br />
оком посередині чола; коліна, трон і  цоколь подряпані, запаскуджені безглуздими<br />
каракулями і  гидкими  значками  жорстоких  племен  Мордору.  Промінь сонця, мов<br />
указкою, торкнувся великої зарослої  брили на узбіччі дороги, і Фродо  скрикнув:<br />
то була вщбита голова статуї.</p>
<p>
— Семе, глянь, та глянь же! Король повернув собі корону!</p>
<p>
Очниці  короля були порожні,  мистецьки  вирізані завитки  бороди потріскалися й<br />
поламалися, але  високе,  суворе чоло  оточувала  подвійна, золота  зі  сріблом,<br />
корона. Березка  із дрібними  білими, схожими на  зірочки квітами обплела голову<br />
статуї,  ніби  віддаючи почесті скинутому,  а  між  кам'яних кучерів  прижився і<br />
розквітнув червоними суцвіттями очиток.</p>
<p>
— Він не підкорився, — шепнув Фродо. Тієї ж миті випадковий  промінь згас. Сонце<br />
впало  за море і сховалося,  начебто дмухнули на  лампу;  і відразу ж передчасно<br />
настала чорна, похмура ніч. [283]</p>
<p>
</p>
<p>
<br />
Розділ 8 ПІДЙОМ НА КІРІТ-УНГОЛ</p>
<p>
<br />
Горлум смикав Фродо за полу плаща, сичав від страху і нетерпіння:</p>
<p>
— Ходімо, ходімо, — повторював він. — Тут не можна стояти. Хутчіш!</p>
<p>
Фродо з  зусиллям  відвів  очі від статуї  і  пішов  за  провідником  — на схід.<br />
Роздоріжжя  швидко  залишилося  позаду.  Шлях  йшов  спершу прямо,  потім  трохи<br />
відхилився на південь і незабаром привів до скелястої гряди — раніш вона мревіла<br />
вдалині, тепер згустком пітьми нависала над ними. Зробивши петлю навколо  перших<br />
відрогів, шлях знову виводив прямо на схід та вгору.</p>
<p>
Фродо і Сем рухалися через силу, намагаючись не думати, що чекає попереду. Фродо<br />
опустив  голову  і важко  дихав;  Перстень знову  ожив.  Біля  Ітіліену  він  не<br />
відчувався, а відразу після Роздоріжжя почало тиснути, щогодини сильніше. Тільки<br />
коли підйом став занадто крутим, Фро-. до підвів голову і, як попереджав Горлум,<br />
побачив Фортецю Примар. Він завмер і припав до скосу скелі.</p>
<p>
Шлях підіймався  довгою  ущелиною. Наприкінці  його,  де  сходились  клином  два<br />
хребти, під захистом Похмурих  гір  височіли стіни і вежі Мінас'Моргула.  Небо і<br />
земля  тонули  в пітьмі,  а  а  вежі  било  світло.  Не  колишнє  голубе  світло<br />
Мінас-Ітіля, Фортеці Молодого місяця, що колись освітлював сніжно-білі мармурові<br />
стіни, долину й ущелину; світло  мутне, бліде, мертвотне, як світіння гнилиць на<br />
болотах.</p>
<p>
Усі  вікна фортеці зяяли  чорною  порожнечею. Світло мерехтіло на верхівці вежі,<br />
начебто вона  крутилася,  мов  голова  дракона,  що  шукає здобичі.  Мандрівники<br />
стояли, не в змозі ворухнутися; вежа  притягувала їх. Але Горлум швидко  очуняв.<br />
Не кажучи ні слова, він смикнув гобітів  за плащі і силоміць потяг геть. Ноги їх<br />
не  слухалися,  час  ніби  зупинився,  здавалося, на  кожен  крок вони витрачали<br />
години, а не хвилини…</p>
<p>
Повільно  дошкандибали вони  до  білого  мосту.  Тут дорога, слабко виблискуючи,<br />
перетинала потік, що біг на споді  ущелини,  та, виляючи по схилу, вела до брами<br />
фортеці, що чорніла в зовнішньому колі стін.  Берега потоку [284] заросли білими<br />
квітами; вони теж  слабко світилися і  були  дуже красиві, але чомусь лякали, як<br />
буває в  кошмарному сні, що спотворює-знайомі предмети. Від квітів йшов млосний,<br />
солодкий дух  тліні; трупним смородом тхнули і  земля, і повітря. Міст з'єднував<br />
луги  красивою дугою; по  його  кутах стояли  фігури  людей і  тварин, мистецьки<br />
вирізьблені, але  спотворені,  знівечені.  Вода  під  мостом  пливла  беззвучно,<br />
навколо клубочилася крижана пара. Фродо запаморочилося в голові; раптом, начебто<br />
його  підштовхнули,  він  зірвався  і побіг,  простягши  руки,  безсило  мотаючи<br />
головою.  Сем і Горлум кинулися навздогін. Сему пощастило схопити Фродо за плечі<br />
й утримати, коли той спіткнувся на плитах мосту.</p>
<p>
— Не  туди!  Не  туди! —  сичав  Горлум; подих виривався крізь  зуби  з голосним<br />
свистом, і він від жаху впав додолу.</p>
<p>
— Зупиніться, пане! — приглушено крикнув Сем на вухо Фродо. — Горлум каже, нам в<br />
інший бік, і, як не дивно, діло говорить!</p>
<p>
Фродо потер чоло і відвернувся  від мертвої твердині. Гниле світло зачаровувало,<br />
нестямно кортіло ступити  на блискучу  стежку і мчати до  воріт… Усе  ж таки він<br />
здолав  себе,  підвівся і відійшов, хоча Перстень, страшенно обважнівши,  раптом<br />
стиснув шию  своїм  ланцюжком.  Очі  гобіта,  коли  він  відвернувся  від  вежі,<br />
страшенно боліли і на деякий час осліпли.</p>
<p>
Горлум так і не ризикнув стати на ноги; плазом він повів їх геть, у темряву. Сем<br />
підтримував Фродо,  щоб не відставати від провідника. Неподалік від мосту  стіну<br />
гір перетинала  вузька  тріщина. По ній  кудись нагору вела, стежинка;  спочатку<br />
вона  блищала, як  і  велика  дорога,  потім,  піднявшись  над  мертвими  луками<br />
(«отруйні луки Моргула», промайнули в пам'яті Фродо чиїсь давні слова), стемніла<br />
і непомітною змійкою поповзла на північний край долини.</p>
<p>
Гобіти  плентались, чіпляючись  один за одного;  Горлу-ма бачили, лише коли  він<br />
обертався,  чекаючи  на  них,  його  очі  горіли  жовтим  полум'ям  —  може,  то<br />
відбивалося страшне  світло  Моргула,  а  може,  прихована злість  спливала  від<br />
близького житла Примар. Фродо  і Сем спинами відчували це і  боялися оглядатися;<br />
намацували дорогу і брели, брели… Коли піднялися вище, дихати стало легше — сюди<br />
[285] не діставали  випари отруєного потоку;  в  головах у них прояснилось,  але<br />
вони  вже так змучилися,  начебто всю ніч бігли з вантажем за плечима або гребли<br />
проти  могутньої  течії. На верхівці  горбатої скелі довелося зупинитися.  Фродо<br />
присів  на камінь. Тут ущелина загиналася, і стежка вела вузенькім карнизом  над<br />
стіною, немов зрізаною ножем; далі її поглинала темрява.</p>
<p>
— Посидьмо  хвилинку, — шепнув  Фродо. — Я страшенно втомився.  Якби ти знав, як<br />
мені тяжко… Чи надовго мене вистачить?</p>
<p>
— Тсс!  Тсс! — шикнув Горлум, підскочивши до них. Він притискав  палець до  губ,<br />
стрясав  головою, намагаючись без слів поквапити  їх,  схопив  Фродо  за рукав і<br />
вказав на стежку, але гобіти не ворушилися.</p>
<p>
— Хвилиночку, — благав Фродо. — Ще хвилиночку. Я трохи перепочину…</p>
<p>
Знемога  скувала  його,  забравши  силу  та  волю.  Горлум більше  не  намагався<br />
порозумітися знаками і засичав, прикриваючи  рота  долонею, начебто  боявся,  що<br />
підслухають:</p>
<p>
— Тут не можна! Не можна відпочивати! Дурні гобіти! Тут Хазяї побачать! Прийдуть<br />
на міст і побачать! Ходімо звідси! Додолу, донизу, скоріше вниз…</p>
<p>
- І дійсно, підводьтеся, пане, —  підтакнув Сем. — Опудало знову слушно каже: не<br />
варто тут стирчати, на видноті.</p>
<p>
— Гаразд, — сказав Фродо, немов крізь сон. — Я спробую…</p>
<p>
Він напружився і підвівся на ноги. Але було вже пізно.</p>
<p>
Скеля захиталася і  затремтіла.  Могутній гуркіт прокотився  в  надрах  землі  і<br />
розсипався луною серед гір. Сліпуча блискавка потоком  червоної  лави  розідрала<br />
заслону ночі над східним  хребтом,  і низькі  хмари  багрово блиснули. Невимовно<br />
жахливою здалася ця блискавка в долині тіней і примарного сяйва. На  розжеврілих<br />
хмарах чорним  гребенем  відбилися  зубці  гір  над рівниною Горгорот. Потім  із<br />
оглушливим тріском пролунав грім.</p>
<p>
Мінас-Моргул відповів. З веж та з навколишніх вершин стрільнули сині блискавки і<br />
роздвоєні язики отруйного вогню. Земля  застогнала, за  стінами твердині знялась<br />
веремія: верещали  стерв'ятники,  пронизливо заіржали коні, очманілі від страху,<br />
заволали люди, сповнені  люті. [286] Все змішалося,  роздирало  душу, наростало,<br />
підіймаючись  дедалі вище,  доки лемент не став недоступний для  слуху смертних.<br />
Гобіти скорчилися, заткнувши вуха…</p>
<p>
Галас  перейшов  у  протяжливе  виття і  вщух.  Фродо  обережно  підвів  голову.<br />
Мінас-Моргул стояв навпроти,  майже  на  рівні  його очей; брама,  котра  щирила<br />
залізні  ґрати,  немов зуби  в широко розкритій пащі, була одхилена навстіж. А з<br />
неї, сотня за сотнею,  виходило військо. Усі до єдиного  одягнені в чорне,  ряди<br />
швидко і  безшумно рухалися  по світлому шляху  і вливалися в долину  нестримним<br />
потоком чорної лави. Перед піхотою їхала кіннота в бойовому порядку,  а попереду<br />
кінноти  їхав вершник, вищий  за всіх інших, теж  весь у чорному, тільки на чолі<br />
під каптуром зловісно поблискував сталевий шолом з короною на ньому. Вершник вже<br />
наближався до мосту; Фродо стежив за ним широко розплющеними  очима, не  в змозі<br />
замружитися  чи  відвернутись. Сумнівів  не було: примарне  воїнство  вів  вождь<br />
чорної Дев'ятки, той, чия крижана рука простромила плече Фродо сталевим клинком!<br />
Стара рана відразу занила, а серце Фродо заскніло.</p>
<p>
Вождь  назгулів в'їхав  на міст і  раптово зупинився.  За  його  спиною завмерло<br />
військо.  Запанувала мертва тиша. Вершник  в короні відчув заклик Персня.  Темна<br />
голова  повільно поверталася  зліва направо — незрячі  очі  свердлили навколишню<br />
пітьму. Фродо чекав, як птах, заворожений удавом. Ніколи ще так сильно не мучила<br />
його спокуса надіти Перстень. Але Фродо знав: той лише видасть його, та й чи міг<br />
він змагатися з  володарем Мінас-Моргу-ла!  Жах заповнив його  душу, але воля ще<br />
опиралася.  Вже  рука  його,  підкоряючись  натиску,  самовільно  потягнулася до<br />
ланцюжка  —  Фродо стежив за  рухом власних  пальців, начебто  за чужими, але  в<br />
останню  мить встиг направити  їх  трохи  нижче, до іншого скарбу, захованого на<br />
грудях.  Він  намацав  під  курткою  прохолодну  гладеньку  поверхню  —  дарунок<br />
Галадріелі, зоряний фіал, що він його так довго і старанно зберігав! Чари Персня<br />
відразу розсіялися. Фродо перевів подих і опустив голову.</p>
<p>
Тої  ж миті  ватажок  Дев'ятки відвернувся,  пришпорив коня і спрямував  його на<br />
міст. Ельфійський  плащ  сховав Фродо від очей  ворога,  ельфійський  світильник<br />
додав сил  — ворожа воля не  зім'яла  його. Чорне  воїнство поспішало  [287]  до<br />
Південного Тракту: Володар Тьми наказав збиратися у великий похід…</p>
<p>
Назгул зник, розчинився, як тінь, за закрутом; чорні  шеренги пройшли по мосту і<br />
теж  зникли одна за одною. З часів Ісілдура не бачила ця ущелина такого сильного<br />
війська, ніколи  ще  не наближався  до берегів Андуїну  Великого такий жорстокий<br />
ворог. А це ж була лише частка армії Саурона, і навіть не найбільша!</p>
<p>
Фродо здригнувся, згадавши  Фарамира. «Отже, почалося. Цей  ліс  мечів та списів<br />
повзе до Осгіліату. Чи встигне Фарамир  відійти  за ріку? Він  передбачав війну,<br />
але чи міг передбачити годину її початку? Хто буде обороняти переправу від вождя<br />
назгулів? А за ним прийдуть ще й інші… Все пропало. Я занадто боявся і гаяв час.<br />
Все пропало.  Навіть якщо я  виконаю  волю Ради,  хто  довідається  про  це, хто<br />
розповість? Усі старання зійдуть нанівець…»</p>
<p>
На  душі ставало все гнітючіше, і він заплакав. А чорні полки йшли та йшли через<br />
міст. І раптом з далекої далечіні,  із сонячного  гобітанського ранку  до  Фродо<br />
долинув знайомий голос:</p>
<p>
— Очумайтеся, пане, прокиньтеся!</p>
<p>
Фродо, мабуть, не здивувався б, якби  далі прозвучало: «Сніданок  на столі»! Але<br />
Сем квапив:</p>
<p>
— Опам'ятайтеся, пане, все тихо, можна йти!</p>
<p>
Пролунав   глухий  стукіт   —  брама   Мінас-Моргула  зачинилася.  Останній  ряд<br />
списоносців зникав за мостом. Світло на вежі згасло, але напруга не слабшала.</p>
<p>
— Прокиньтеся,  пане, не зволікайте! У  фортеці ще залишилася сторожа, а в неї і<br />
очі й вуха,  чи  як там ще  вони  стежать  за  довколишнім. Не  можна  так довго<br />
стирчати на одному місці. Ходімо звідси, пане Фродо!</p>
<p>
Фродо  потрусив головою,  підвівся.  Розпач  не  відпускав  його, але  слабкість<br />
минула. Він навіть  зміг  невесело посміхнутися:  хвилину  назад вважав, що  все<br />
скінчилося,  а зараз так само  твердо впевнений в  успіху,  і  вже не  настільки<br />
важливо, чи довідаються про це Фарамир, Елронд,  Галадріель і  взагалі хоч єдина<br />
жива душа…  Фродо стиснув ціпок в одній руці, фіал  Галадріелі —  в другій. Живе<br />
світло  тонкими промінчиками  пробилося між пальцями; тоді  він сховав фіал  під<br />
куртку,  ближче  до серця. Він  відвернувся від  Мінас-Моргула, що майорів тепер<br />
ледве помітною сірою тінню над долиною, і пішов далі. [288]</p>
<p>
Коли брама Мінас-Моргула розчахнулася, Горлум кудись пропав, поплазував карнизом<br />
вперед. Тепер він виповз із темряви, цокаючи зубами і заламуючи руки:</p>
<p>
— Скажені! Бевзі! Скоріше! Нехай гобіти не обманюють  себе, небезпека не минула,<br />
ні! Скоріше ж, скоріше!</p>
<p>
У них вже був чималий досвід, і все ж таки сходження по вузькому карнизу  далося<br />
нелегко.  На  щастя,  воно  тривало недовго.  Карниз  привів їх до напівкруглого<br />
виступу,  за  яким  схил  ставав  більш  положистим,  а  потім  раптом  з'явився<br />
зазубрений проріз  у товщі гори. Це був перший проліт сходів, обіцяних Горлумом.<br />
Тут було досить темно, нічого не видно далі простягнутої руки. Але  очі Горлума,<br />
як ліхтарі, блідо горіли на крок попереду; він попередив пошепки:</p>
<p>
— Обережно! Сходинки, багато сходинок. Тепер ідіть дуже обережно!</p>
<p>
І дійсно, довелося стежити за кожним кроком. Спочатку Фродо і  Сем почували себе<br />
досить впевнено  —  їх  прикривали стіни  східців, але вони  підіймалися  круто,<br />
вузькі, різної висоти, часто  зрадницьки  слизькі, вивітрені,  що аж розсипалися<br />
при легкому натиску. Гобіти вже не йшли, а  повзли, тяглися на руках, чіпляючись<br />
за верхні сходинки та  з зусиллям  підтягуючи збиті, зомлілі від утоми ноги. Чим<br />
глибше вгризалися сходи в гору, тим вище ставали їх стінки; і саме в ту хвилину,<br />
коли гобіти відчули, що більше не зроблять ні кроку, Горлум обернувся, блиснувши<br />
очима:</p>
<p>
— Досить!  Перші сходи скінчилися! Славні  гобіти  високо піднялися.  Ще  кілька<br />
кроків — і все!</p>
<p>
Сем  і Фродо якось  переповзли останні сходинки  і посідали, розтираючи занімілі<br />
коліна і щиколотки. Але Горлум не дозволив розсиджуватись:</p>
<p>
— Попереду другі сходи. Ще вищі, ще довші. Відпочинете там, нагорі.</p>
<p>
— Ще довші? — застогнав Сем.</p>
<p>
— Так-так. Але не такі важкі. Гобіти  вже здолали  Стрімкі Сходи. А тепер будуть<br />
просто Круті.</p>
<p>
— А потім? — запитав Сем.</p>
<p>
— Там буде видно. Так-так, побачимо…</p>
<p>
— Здається, ти говорив про якесь  підземелля, — нагадав  Сем. — Чи тунель,  щось<br />
начебто таке? [289]</p>
<p>
— Так-так, начебто, — закивав Горлум. — Можна буде відпочити  в переході. А якщо<br />
ми там пройдемо, все буде гаразд. Так-так, гобіти  будуть вже на тому боці… якщо<br />
пройдуть!</p>
<p>
Фродо пересмикнуло від цих слів. Піднімаючись сходами, він розгарячився, змок, а<br />
з гір тягло сніговим протягом. Фродо підвівся, обтрусився:</p>
<p>
— Ходімо. Тут сидіти зовсім неможливо. Западина, по якій вони тепер пробиралися,<br />
тяглася на  кілька  миль.  Протяг  посилювався, пробирав до  кісток,  немов гори<br />
намагалися здмухнути прибульців. Мандрівники зовсім вибилися з сил, коли відчули<br />
праворуч  від  себе  порожнечу.  Крізь смоляну  пітьму  часом  пробивалися мутні<br />
червонуваті  відблиски,  і гобіти побачили широку  платформу над  прірвою кілька<br />
сотень  ліктів завдовжки.  Зліва нагромаджувалися  гладко зрізані уступи; Горлум<br />
повів їх  уздовж цих уступів. Підйом закінчився,  але  пробиратися в темряві  по<br />
захаращеному кам'яними брилами ґрунту було нелегко. Йшли  повільно,  озираючись.<br />
Ні Сем, ні Фродо не могли б  навіть приблизно відповісти, скільки  годин минуло.<br />
Ночі, здавалося, не буде кінця.</p>
<p>
Нарешті підійшли до  початку других  сходів. їхні східці були нерівні, примхливо<br />
вигинались; іноді  доводилося ступати самісіньким краєм  урвища.  Фродо ризикнув<br />
глянути  вниз  і  побачив глибокий  колодязь долини  Моргула. На дні  її  ртуттю<br />
поблискував шлях з Осгіліату до Безіменного Перевалу. Фродо поспішно відступив і<br />
більше дивитися не став.</p>
<p>
Другі сходи привели їх до наступного плаского  майданчика. Зручна  дорога лежала<br />
глибоко в долині; стежка йшла своїм, небезпечним шляхом, неглибокою западиною до<br />
найвищих хребтів  Похмурих Гір.  Тільки гострі  скелі та провалля, повні пітьми,<br />
грізно чорніли навкруги, та ще широкі щілини, та осипи і купи уламків — наслідки<br />
вічних  морозів та  вітрів.  Червонувате світло посилювалося.  Може, це займався<br />
світанок над  володіннями Саурона, або сам  він роздмухував  жар у темних кузнях<br />
Горгороту?  Далеко  попереду, десь  угорі  Фродо угледів  кінець  стежки: темний<br />
провал між двома відрогами; над ним нависали обвітрені скелі.</p>
<p>
Фродо  зупинився  і  спробував  придивитися  краще.  На  скелі  ліворуч  стирчав<br />
незрозумілий  наріст з червоним вогнем на верхівці. Фродо збагнув:  це  вежа, що<br />
охороняє  [290] перевал. Він  торкнув  Сема за  руку  і  вказав пальцем на  своє<br />
відкриття.</p>
<p>
— Таємна стежка  охороняється! — пробурмотів Сем. — Цього я й очікував!  А ти, —<br />
крикнув він Горлуму, — ти, звісно, знав наперед і мовчав!</p>
<p>
— Усі  шляхи  тут  охороняються,  так-так, — спокійно  відповів Горлум. — Як  же<br />
інакше? Але якщо гобітам обов'язково потрібно, може, тут охороняють менш пильно?<br />
І потім, сторожа могла геть уся піти на війну.</p>
<p>
— Могла! — сердито передражнив Сем. —  Тільки це й добре, що туди ще видряпатися<br />
треба… Давайте відпочинемо! Подивіться, пане, скільки ми відміряли…</p>
<p>
— Мабуть, ти маєш рацію, — погодився Фродо. — Знайдемо куточок, де нема протягу,<br />
і наберемося сил перед вирішальним стрибком.</p>
<p>
Так  він  тепер  це розумів:  вирішальний  стрибок. Те,  що  чекало  за  горами,<br />
здавалося поки що таким далеким! Зараз  не було нічого  важливішого, ніж здолати<br />
неприступний перевал. Якщо поталанить, все інше теж якось складеться…</p>
<p>
Вони влаштувалися між  прикриттям двох каменів,  Фродо  і Сем — глибше  в  тіні,<br />
Горлум  —  ближче  до  виходу. Поїли, пам'ятаючи, що  це  остання трапеза  перед<br />
вторгненням  до Безіменної Країни, а  може, і взагалі остання в житті. По  жмені<br />
гондорських  запасів, по шматочку лоріен-ських хлібців, запили водою — ощадливо,<br />
аби горло промочити: воду тепер доводилося берегти.</p>
<p>
— Хотів би я знати, де ми далі  воду брати будемо, — непокоївся Сем. — Адже  без<br />
питва ніхто не може жити, орки, наприклад, п'ють, як усі…</p>
<p>
— П'ють, звісна річ, — відповів Фродо, — але їхні напої не для нас…</p>
<p>
— Тим паче треба було б наповнити фляги. Тут, щоправда, джерел ніде не  видно. І<br />
Фарамир попереджав, щоб не пили Моргульської води.</p>
<p>
— Він сказав: «не пийте води, що тече з Імлад-Моргула», а ми вже піднялися вище,<br />
виходить, звідси вода тече «у» долину, а не «з» неї, - зауважив Фродо.</p>
<p>
— Все одно не став  би пити. Краще вже померти від спраги, ніж від отрути. — Сем<br />
покрутив  носом і додав: — Тут  навіть  повітря  отруєне, затхле якесь.  Оце так<br />
місцинка… [291]</p>
<p>
— Все  навкруги прокляте, —  сказав  Фродо.. — Земля, каміння,  повітря  і небо.<br />
Нічого не поробиш: дійшли сюди, то вже й далі підемо.</p>
<p>
— Знали б ми заздалегідь хоч трішки більше, не полізли б сюди! Ось як з великими<br />
подвигами  насправді виходить… Я раніше думав, що герої шукають пригод з нудьги,<br />
розважаються,  так би  мовити, подвигами. А тут доля сама, зі  своєї волі  тягне<br />
тебе у вир, стежина сама виводить.  І, напевно, в кожного по дорозі буває чимало<br />
зручних можливостей відмовитися, але вони не звертають… А якщо хто з півдороги і<br />
заверне,  про них і згадки не залишиться. Пам'ятають тільки тих, хто витримав до<br />
кінця, навіть якщо самому герою і  не пощастило: здаля все  інакше сприймається.<br />
Скажімо,  повернеться хтось цілий  та  здоровий, наприклад  старий  пан  Більбо,<br />
начебто все гаразд,  аж  ні, не так, як було колись.  А слухачам  цікавіше, коли<br />
герою не щастить. Як ще наша історія складеться…</p>
<p>
— Звідки  нам  знати? —  відгукнувся  Фродо. —  Це  слухачі  можуть  знати  щось<br />
заздалегідь, здогадуватись, а герою нічого не відомо, та й не потрібно йому…</p>
<p>
— Це  точно.  От Берен і сподіватися не смів,  що здобуде Сільмарил  із залізної<br />
корони Тангородрима, але ж здобув, а  поневірянь  він  зазнав прикріших, ніж ми…<br />
Ну, це взагалі довга історія, там і щастя,  і нещастя,  і взагалі всяке різне, а<br />
потім Сільмарил потрапив до Еаренділа… Ох, як же мені раніше  на думку не спало!<br />
Адже в  нас… у вас, пане, в пляшечці зберігається  часточка світла  Сільма-рила.<br />
Виходить, ми продовжуємо ту ж історію! Виходить, великі історії не кінчаються?</p>
<p>
- Історії —  ні.  А  діючі особи відіграють  свою роль і відходять. І наша  роль<br />
коли-небудь скінчиться.</p>
<p>
— От  тоді  ми і  виспимося, — хмуро пожартував Сем. — Слово  честі, я про  одне<br />
мрію: вимитися добре, відіспатися і вийти до саду з лопатою! Для великих діянь я<br />
не дуже пристосований.  А все  ж таки  цікаво, чи запам'ятають  нас, чи складуть<br />
пісні?  Чи вийде повість,  щоб  розповідати  вечорами біля каміна? Уявляєте,  от<br />
сидять  гобіти, і  хтось  просить:  «Розкажи  про Фродо  і Перстень»,  і  малята<br />
підстрибують, ляскаючи в долоні: «Будь ласка, розкажи,  ми це  так любимо! Фродо<br />
був  хоробрий, правда,  таточку?»  —  «Зрозуміло,  [292]  дітки,  адже  Фродо  —<br />
найславнозвісніший з гобітів, а це багато чого варте!»</p>
<p>
— Ого, куди заїхав! — посміхнувся Фродо і  розсміявся  голосно та весело. Такого<br />
сміху не чули ці гори від дня пришестя Саурона. Камені здивовано прислухалися, і<br />
гірські піки зацікавлено схилилися — так здалося СемовЬ</p>
<p>
— Знаєш, —  сміявся  Фродо, —  тебе послухати,  так начебто  по писаному читаєш.<br />
Тільки ти забув ще: «Таточку,  а чому в книжці так мало  висловів Великого Сема?<br />
Мені  вини жахливо  подобаються,  такі смішні! Правда, таточку,  Фродо  недалеко<br />
зайшов би без Сема?»</p>
<p>
— Вам усе жарти, — образився Сем. — Я ж серйозно…</p>
<p>
- І я теж. Серйозніше неможливо. Але ми трошки забігли наперед. Поки ми стирчимо<br />
на  найбридкішому рядку  всієї історії, і як  би майбутнім гобітятам не довелося<br />
просити: «Досить, таточку, мені страшно, не хочу далі й слухати…»</p>
<p>
— Навряд чи  так буде, — відповів Сем. — Справи минулі завжди виглядають інакше,<br />
ніж  нинішні. У  книжці і Горлум  може вийти симпатичнішим,  ніж насправді. Він,<br />
здається,  колись  любив  усякі  перекази…  Цікаво,  а ким  він  себе  вважає  —<br />
позитивним героєм чи негативним? Агов, Горлуме! А ти хотів би стати героєм? Гей!<br />
Ось тобі й на: знову десь пропав!</p>
<p>
Горлум  зник. Але  ж  він, відмовившись за своїм  звичаєм  від  їжі,  тільки  що<br />
укладався спати! Вчора, у лісі, він ще міг піти на полювання. А сьогодні?</p>
<p>
— Що  за дурна звичка — зникати не  спитавши! —  обурився Сем. — Особливо тут  і<br />
зараз. На кого отут полювати? На каміння? Тут і клаптика моху не відшукаєш…</p>
<p>
— Не мороч  собі голову, — порадив Фродо. — Не сиділи б ми біля  цього перевалу,<br />
якби не Горлум. Відтак згодимося з його звичками. Ну,  а якщо він веде  подвійну<br />
гру — з цим нічого не вдієш.</p>
<p>
— Тим паче я б волів мати його постійно при собі, - заперечив Сем. — Пригадайте,<br />
пане,  як він вперто мовчав, що цей шлях  охороняється? І ось на тобі: навряд чи<br />
там порожньо, у тій вежі. А якщо він туди доповідати поскакав?</p>
<p>
— Малоймовірно. Орки  його капостям тільки заважатимуть. Він давно вже  видав би<br />
нас, якби хотів, не  ускладнював  би справу мандрами по  горах. А  він  старанно<br />
ховався, [293] бо смертельно наляканий! Можливостей зрадити в нього було багато…<br />
Ні, я думаю, він має власні плани.</p>
<p>
— Отож  і  я  кажу,  він віддав би нас  оркам ні  за  цапову  душу. Тільки  йому<br />
важливіше інше.  «Бідний  Смеагорл шукає  свій  скарб…» Не розумію, навіщо  було<br />
заводити нас так далеко. Чи тут йому здається простіше впоратися з нами?</p>
<p>
— Навряд  чи він здатний вибудувати  точний план, —  відповів  Фродо. — Розум  у<br />
нього затуманений… Досі він просто намагався не підпустити Ворога до скарбу. Для<br />
нього це була б повна катастрофа. Тому він і тягне час, шукає випадку…</p>
<p>
— Підлиза і Падлюка, — кивнув Сем, — я давно це знав. Чим  ближче до Безіменного<br />
Краю,  тим частіше  Падлюка  показує  зуби. Запам'ятайте мої слова: навіть  якщо<br />
дістанемось до перевалу, не дозволить  він нам внести це до Мордору просто  так,<br />
за спасибі!</p>
<p>
— Дійдемо, там і побачимо.</p>
<p>
— Ні,  потрібно і зараз  дивитися пильніше! Падлюка  миттю  з нами поквитається,<br />
якщо застане сплячими. Але вам треба відпочити. Ви спіть, а я повартую.</p>
<p>
— Спати? — зітхнув Фродо, немов побачив у пустелі міраж тінистої оази. — Мабуть,<br />
я міг би і тут поспати…</p>
<p>
- І на здоров'я! Кладіть голову мені на коліна, так буде зручніше…</p>
<p>
У цій  позі  і знайшов їх Горлум, коли повернувся через кілька годин. Сем сидів,<br />
спираючись спиною на плаский камінь; голова його звісилася набік, одна рука була<br />
під потилицею  Фродо, друга —  на його грудях.  Обличчя  обох  були  безтурботно<br />
спокійні.</p>
<p>
Горлум  довго дивився на них. Дивний вираз промайнув на його кощавому, висохлому<br />
обличчі. Злі вогники в  очах згасли, начебто вугілля затягнулося попелом. Горлум<br />
болісно  скривився, ступив у  бік  перевалу,  потряс  головою,  відступив;  його<br />
роздирали  сумніви.  Він схилився  над  гобітами,  простягнув  тремтячу  руку  і<br />
повільно,  дбайливо,  майже ласкаво  доторкнувся до коліна Фродо.  У  цю хвилину<br />
Горлум здавався дуже старим, виснаженим  гобітом, якого втомило безмірно тривале<br />
життя, бо  пережив він свій  час,  друзів, рідню і  веселі луги своєї  юності  —<br />
бідний, жалюгідний, голодний…</p>
<p>
Від  дотику руки Горлума Фродо  поворухнувся і скрикнув. Сем відразу очуняв  від<br />
дрімоти. [294]</p>
<p>
— Гов, приятелю! — вигукнув він. — Ти що тут робиш?</p>
<p>
— Нічого, нічого, — смиренно відповів Горлум. — Пан добрий!</p>
<p>
— Від  чого  ж  ти втікаєш,  якщо  добрий?  Де  тебе  носило?  Втік  крадькома і<br />
повернувся крадькома, старе ти опудало!</p>
<p>
Горлум відсахнувся. Хвилина лагідного роздуму минула.</p>
<p>
— Опудало! Опудало! —  засичав  Горлум. —  Гобіти  завжди  чемненькі! Гей, добрі<br />
гобіти! Смеагорл веде їх таємними стежками, допомагає, а йому — «опудало»! Добрі<br />
друзі, так-так, моя радість, добрі друзі!</p>
<p>
Сему стало соромно, однак довіряти Горлуму він все одно не міг.</p>
<p>
— Прошу пробачити, — сказав він. — Ти застав  мене сплячим, а я мусив не спати і<br />
тому прокинувся трохи  не в гуморі. Пан Фродо так втомився, а я… негарно вийшло,<br />
зрозумій мене. І все-таки, де ти пропадав?</p>
<p>
— Ходив у опудальських справах, — огризнувся  Горлум. Очі його так і палахкотіли<br />
зеленою злістю.</p>
<p>
— Ну, не хочеш казати, то й не треба. Далі все одно разом підемо. До речі, котра<br />
година? Ще вчора чи вже сьогодні?</p>
<p>
— Сьогодні,  -  буркнув  Горлум. —  Коли гобіти заснули,  день  вже  настав.  Як<br />
нерозумно,  як безтурботно!  Якби бідне опудало  Смеагорл не був  напоготові, як<br />
завжди…</p>
<p>
— Та вгамуйся ти, набридло, — відмахнулся Сем. — Давай будити пана Фродо.</p>
<p>
Він схилився над Фродо і шепнув у саме вухо:</p>
<p>
— Пане, настав час прокидатися!</p>
<p>
Фродо розплющив очі, побачив Сема, сонно посміхнувся:</p>
<p>
— Чого так рано, Сем? Адже ще темно!</p>
<p>
— Тут завжди темно, — відповів Сем. — Горлум повернувся, пане, і каже, що  ранок<br />
давно минув. Настав час іти — вирішальний стрибок!</p>
<p>
Фродо глибоко зітхнув і підвівся.</p>
<p>
— Так, щось вирішимо… Добридень, Смеагорле! Ти знайшов собі поживу? Відпочив?</p>
<p>
— Ні  те, ні інше, —  відрізав Горлум. —  Так Смеагорлу  і  треба, цьому старому<br />
опудалу!</p>
<p>
Сем озлився, але змовчав.</p>
<p>
— Не  варто  вигадувати  собі  прізвиська,  Смеагорле, —  відповів  Фродо, —  ні<br />
жартома, ні всерйоз. Не треба, чуєш? [295]</p>
<p>
— Смеагорл  прийняв  те, чим його  обдарували, —  процідив крізь зуби Горлум. о-<br />
Добрий пан Сем, наймудрі-ший з гобітів, сам придумав для Смеагорла прізвисько!</p>
<p>
Фродо запитливо глянув на Сема.</p>
<p>
— Вирвалося в мене слівце, — зізнався Сем, — як побачив, що він до вас лізе. Але<br />
я відразу вибачився, а якщо він і далі цю історію мусолити буде, вибачення назад<br />
заберу!</p>
<p>
— Забудьмо  про  це, — сказав Фродо. —  Послухай,  Смеагорле! Здається, останній<br />
відрізок  шляху ми можемо відшукати і  без тебе. Перевал  уже видно, договір  ти<br />
виконав, і тепер ти вільний. Можеш повернутися до таких місць, де вдосталь їжі і<br />
можна спати спокійно, не побоюючись слуг Ворога. Я намагатимуся після повернення<br />
сам віддячити тобі за службу, а ні, то мої друзі…</p>
<p>
— Ні! —  верескнув Горлум. —  Ще ні! Гобіти самі не знайдуть… Потрібно ввійти до<br />
тунелю. Смеагорл повинен іти з вами далі. Йому не можна спати, не можна, ні.  Ще<br />
рано…</p>
<p>
</p>
<p>
<br />
Розділ 9 ЛАБІРИНТ ШЕЛОБИ</p>
<p>
<br />
Якщо  день і  почався, особливої  різниці  гобіти  не помітили:  небо лише трохи<br />
посіріло. Йшли в звичайному порядку — Горлум попереду, гобіти слідом; доводилося<br />
петляти серед незліченних стовпів, зубців і вигадливих фігур, видовбаних вітрами<br />
в  сухій породі.  Тиша  навколо стояла, як нерухома  болотна вода. Останнє пасмо<br />
гірського   хребта,  сіра  гола  стіна  немов  підіймалася  назустріч   гобітам,<br />
заступаючи собою весь світ. Сем раз у раз крутив носом:</p>
<p>
— Тьху, ну й смердить! Як на смітнику…</p>
<p>
Горлум дав знак  зупинитися. У  стіні чорніла кругла діра. З неї  тхнуло трупним<br />
смородом, ще гірше, ніж у гнилій долині Моргула.</p>
<p>
— Нам  туди, —  шепнув  Горлум, —  вхід  отут. Назви  підземелля він  і зараз не<br />
сказав. А це був Тірах-Унгол, Лабіринт Шелоби…</p>
<p>
- Іншого шляху немає, Смеагорле? — запитав Фродо.</p>
<p>
— Немає, немає! Потрібно йти туди!</p>
<p>
— А чи сам ти ходив? — запитав Сем. — Втім, тобі сморід не загроза! [296]</p>
<p>
Горлум блиенув очима.</p>
<p>
— Гобіт  нам  не  довіряє,  мій дорогессегіький, —  засичав він. — Не бажає  нам<br />
вірити.  Але Смеагорл усе знає… Так-так!  Він  пройшов тут одного разу, наскрізь<br />
пройшов гору, ця стежка — єдина!</p>
<p>
— А смердить відкіля? —  г не вгамовувався Сем. — Це знаєш, на що схоже? Тьху, і<br />
казати огидно! Схоже на лігвище орків, де сто років не чистили…</p>
<p>
— Та що вже там, — сказав Фродо. — Орки, не орки, йти треба, подітися нікуди…</p>
<p>
Вони вдихнули  глибше,  немов про запас, гірського повітря і  ввійшли до печери.<br />
Вже  за  кілька  кроків від входу темрява стала безпросвітною. Ніколи в житті не<br />
доводилося Фродо і Сему потрапляти  в  таку  моторошну  темряву: навіть у  Морії<br />
морок не був настільки  густим і глибоким. Там хоч інколи  віяло свіжим  вітром,<br />
там гуляла луна і можна  було відчути простір  навколо  себе. А тут у застійному<br />
повітрі глухнули  і  звуки, і розум, і пам'ять  про кольори, про квіти. Ніч була<br />
завжди  і  буде  вічно,  не існує  нічого,  крім  ночі… Правда,  чуття гобіти не<br />
втратили, а  дотик навіть загострився —  тепер пальці рук  і ніг були їм замість<br />
очей.  Проти сподівання,  дно  і  стіни  тунелю  виявилися  зовсім  гладенькими,<br />
подекуди  траплялися  одна-дві  сходинки,  і виразно  відчувався  досить  крутий<br />
підйом. Гобіти ледь  діставали до  стін витягнутою рукою, хоча йшли пліч-о-пліч;<br />
здавалося, що їх  розділяє прірва  і  кожен  приречений наодинці тинятися  в цій<br />
всесвітній пітьмі.</p>
<p>
Горлум  випередив  їх, спочатку ненабагато.  Поки  гобіти ще помічали подробиці,<br />
вони чули  подих і сичання. Але  незабаром їх  охопило дивне оціпеніння, чуття і<br />
слух притупилися, і  тільки зусилля волі штовхало вперед,  до  мети,  до виходу.<br />
Вони втратили почуття часу і відстані, але ще не  зайшли  далеко, коли ліва рука<br />
Сема намацала пролом у стіні; звідти ледь тягло холодом.</p>
<p>
— Бічні ходи, — шепнув Сем, хоч язик його не слухався. — Лігвище орків, я  так і<br />
знав…</p>
<p>
Потім  він знайшов ще один  провал  праворуч,  а Фродо  — ліворуч, і ще,  і  ще;<br />
проміжки були то ширші, то вужчі, але з шляху не збивали — головний прохід прямо<br />
і неухильно підіймався нагору. Чи далеко він тягнеться і скільки їм  терпіти ще?<br />
Чим вище, тим задушливіше ставало; під склепінням проходу щось вилося, до голів,<br />
до [297] плечей торкалося якесь клоччя  чи батоги,  що звисали зі  стелі. Сморід<br />
густішав. З усіх почуттів у гобітів  залишився тільки  нюх, і  він став для  них<br />
найгіршим катуванням. Скільки часу минуло — година, три, п'ять? Година здавалася<br />
добою або навіть тижнем… Сем пригорнувся до Фродо, вони взялися за руки  і тепер<br />
не боялися  загубити один одного. Фродо продовжував лівою рукою обмацувати стіну<br />
і  раптом ледве не провалився в чергову порожнечу. Цей пролом виявився  набагато<br />
ширший за колишні, з нього так тхнуло і так виразно  відчувалася чиясь напружена<br />
зла  воля, що Фродо очманів, а Сем похитнувся  і впав; силкуючись здолати страх,<br />
Фродо потягнув Сема за руку.</p>
<p>
— Вставай! — хрипло  прошепотів він. — Тут гніздо  і смороду,  і страху, скоріше<br />
вперед!</p>
<p>
Зібравши залишки сил, він підняв Сема  і  потяг,  але  ж потрібно було ще рухати<br />
власними ногами… Сем плентався, спотикаючись: крок, другий, третій… шостий… Вони<br />
не бачили, чи  скінчився небезпечний  пролом,  але  відразу  помітили, що можуть<br />
ворушитися вільно — невідомий ворог послабив лабети.</p>
<p>
І  тоді  тунель роздвоївся. В пітьмі  вони не могли визначити, який  з коридорів<br />
ширший і куди повертати.  Доводилося  вибирати наосліп, а помилка означала вірну<br />
смерть!</p>
<p>
— Куди ж пішов Горлум? — беззвучно запитав Сем. — Чому нас не почекав?</p>
<p>
— Смеагорле! — нерішуче покликав Фродо. — Смеагорле!</p>
<p>
Голос його зривався, слова пролунали ледь чутно. Ніхто не відповів, навіть луна.</p>
<p>
— Цього  разу  ми,  здається,  зовсім   пропали, —  пробурмотів  Сем. —  Мабуть,<br />
заздалегідь  смакував,  як заведе нас сюди і кине. Ну, Горлуме! Потрапиш ти мені<br />
до рук, гадино, ото вже наплачешся…</p>
<p>
Обмацавши стіни, вони з'ясували, що ліворуч ходу немає — там був  кінець тунелю,<br />
а може, обвал.</p>
<p>
— Виходить, нам праворуч, — шепнув Фродо.</p>
<p>
— То ходімте ж скоріше, — видихнув Сем. — Десь тут ховається якесь чудовисько ще<br />
гірше за Горлума, воно на нас вирячується… відчуваєте?</p>
<p>
Вони відійшли лише  кроків  на десять, коли раптом почули  незнайомий,  особливо<br />
страшний у  цій тиші  звук:  булькіт,  бурмотіння,  протяжливе, злісне  сичання.<br />
Гобіти  [298]  обернулися,  нічого не побачили і завмерли, не  знаючи, що робити<br />
далі.</p>
<p>
— Це пастка, — мовив  Фродо  і взявся  за меча. Йому згадався Могильник,  де він<br />
здобув його. Ех, сюди  б Тома Бомбадила! Серце защеміло від нестримного розпачу,<br />
і  раптом перед очима спалахнуло  світло; сяйво переломилося на  окремі кольори,<br />
заграло зеленню, золотом і лазур'ю, і  Фродо  побачив, начебто  на  малюсінькій,<br />
мистецьки написаній  картині, Володарку Галадріель на свіжій траві лоріен-ського<br />
лугу і почув: «Тебе, Хранителю, я обдаровую останнім… У цьому фіалі крапля  води<br />
з  Дзеркальної  заводі,  пронизана  променями  Стьмарила,  вечірньої зірки.  Чим<br />
чорніша Тьма, тим вона яскравіше сяє…»</p>
<p>
Булькіт  і  шипіння наближалися, до  них додався ще різкий  скрип,  немов  якась<br />
величезна комаха повзла, даючи знати про себе хвилями гнилого смороду.</p>
<p>
— Пане, пане! — вигукнув Сем, бо до нього повернулися разом і голос, і жвавість.<br />
— Де фіал? Володарка обіцяла, що він освітить нам будь-яку пітьму!</p>
<p>
— Фіал? Володарка? — повторив Фродо, не розуміючи. — Авжеж! Як же я міг забути!</p>
<p>
Він сунув руку за пазуху й обережно витягнув дарунок Галадріелі. Кришталеве скло<br />
слабко засвітилося,  як  зірка  у вечірньому  тумані, потім дужче,  дужче,  і от<br />
засяяло сонячне  полум'я,  начебто сам Еаренділ зійшов з небесного шляху в надра<br />
землі й останній  Сільмарил  сяє  в  його  вінці, і  рука  фродо  сама  по  собі<br />
засвітилася! Темрява відступила.</p>
<p>
Фродо здивувався: і  це чудо він так довго зберігав, як  пам'ятну дрібничку,  не<br />
відаючи  його цінності і сили! Він майже  не думав про нього  в  дорозі,  вперше<br />
згадав у  долині Моргула, але відкрити не ризикнув, щоб ворог не помітив світла.<br />
А тепер…</p>
<p>
— Айя Еарендил  Єленіон  аккалима! — вигукнув він — невідомо  відкіля  знайшлися<br />
слова, немов  чийсь  інший голос  вирвався з його грудей, сильний,  дзвінкий, не<br />
перекручений затхлістю підземель.</p>
<p>
У Середзем'ї ще доживають свій вік потвори ночі, древні і повні  злості. Та,  що<br />
підбиралася зараз до гобітів, чула бойові кличі ельфів  у прадавні часи і ніколи<br />
їх  не боялася; і нині  він  її не приборкав. Слова ще дзвеніли,  згасаючи, коли<br />
Фродо відчув  потік злісної,  смертоносної  волі. У тунелі [299] між  затерплими<br />
тобітами і  бічним проломом, де їм  стало погано,  загорілися два  грона зелених<br />
вогнів.  Прихована  небезпека нарешті  стала  явною.  Зоряний  вогонь відбився в<br />
тисячах мушиних очей,  але вони, й самі горіли  жадобою вбивства. І зажерливість<br />
горіла в  них, і  передчуття  поживи, і зловтіха:  жертви потрапили в безвихідну<br />
пастку.</p>
<p>
Фродо і Cем, смертельно злякані, почали задкувати. Але рухалися гобіти, рухалися<br />
і  моторошні грона.  Рука  Фродо зі  світильником замліла  і потроху опускалась;<br />
раптом ворожий погляд, начебто для забави, ледь відпустив їх, і вони,  показавши<br />
ворогу спини, у сліпій паніці пробігли кроків на сорок уперед, але, оглядаючись,<br />
Фродо переконався: очі не відстають,  а наближаються різкими стрибками.  Трупний<br />
сморід обступив гобітів. — Стій, стій! — вигукнув Фродо. — Бігти даремно!</p>
<p>
Очі підкрадалися все ближче.</p>
<p>
— Галадріель! — закричав Фродо  і,  зібравши  останні  крихти  хоробрості, знову<br />
підняв фіал  над головою.  Страшні очі зупинилися, ледь помутніли —  від подиву.<br />
Серце  гобіта  стрепенулося;  не усвідомлюючи, що  робить, не розмірковуючи,  що<br />
штовхає його — божевілля, відвага чи розпач, — він перехопив фіал лівою рукою, а<br />
правою  висмикнув  з  піхов  свій  арнорський  меч.  Жало  спалахнуло, непоборна<br />
ельфійська  сталь заіскрилася сріблом, блакитні відблиски ударили  в  пітьму.  З<br />
зоряним світильником та мечем у руці Фродо, гобіт з далекої мирної країни, пішов<br />
без страху на невідомого ворога!</p>
<p>
Очі  здригнулися. Чим  ближче  насувалося  світло,  тим  сильніше  застилала  їх<br />
каламуть  розгубленості.   Потім  вони  почали  гаснути,  цятка  за   цяткою,  і<br />
відступати. Темні  потвори завжди біжать від сонця, місяця і  зірок, а тут зірка<br />
небесна спалахнула  прямо в  норі! Власниця моторошних очей злякалася. Величезна<br />
туша повернулася, прикриваючись від світла власною тінню, і сховалася в темряві.</p>
<p>
— Пане,  пане! — закричав  Сем  (він ішов слід у слід за  Фродо, теж з  оголеним<br />
мечем). — Благословення зіркам! Як гарно заспівали б про це ельфи… Дожити б нам,<br />
розповісти  їм  усе  та послухати,  як  проспівають! Досить,  пане,  стійте.  Не<br />
переслідуйте цю потвору! Треба бігти з цієї капосної діри, бігти…</p>
<p>
І  вони  обернулися  і  побігли.  Тунель  підіймався,  мерзенні  запахи  з  нори<br />
чудовиська залишилися внизу,  і надії гобітів [300] знов ожили. Вже їм назустріч<br />
повіяло холодним, свіжим повітрям. Вихід,  довгоочікуваний вихід! Задихаючись вщ<br />
туги  за небом і вітром, гобіти рвонулися  вперед. І раптом невидима сила пружно<br />
виштовхнула їх. Вихід  не  був завалений камінням, і все ж  таки пройти не можна<br />
було. Його затягла м'яка  на дотик, податлива,  але неприступна завіса:  повітря<br />
вона  пропускала, а світло не  пробивалося.  Гобіти  поторгали руками, натиснули<br />
плечима — і відкотилися, вщкинуті. Фродо посвітив фіалом і побачив завісу, немов<br />
виткану з  туману, сіру  тканину  з  правильним багатокутним  малюнком, з  ниток<br />
завтовшки з корабельний канат.</p>
<p>
— Павутиння! —  гірко посміхнувся Сем. — Лише павутиння, га! Та який же павучок,<br />
судячи з роботи? Ну, спробуємо впоратися самі?</p>
<p>
Він заходився розлючено рубати  павутиння мечем, але товстелезні нитки гнулися і<br />
відразу розпрямлялися, як тятива. Тричі Сем атакував заслону, і лише  одна-єдина<br />
нитка лопнула і звилася пружиною, хльоснувши його по обличчю.</p>
<p>
— Так ми і  за  тиждень не впораємося, — жахнувся Сем. — Що робити? Ця банькаста<br />
гидота нас не доганяє?</p>
<p>
— Не бачу, — відповів Фродо, — але погляд відчуваю.  Напевно, готує нові напади.<br />
Якби світло згасло або ослабнуло, вона б миттю примчала.</p>
<p>
— Потрапили в пастку на порозі! — сумно сказав Сем. — Як мухи! Хоч  би  відплата<br />
Фарамира наздогнала Горлума, тільки скоріше!</p>
<p>
— Нам від цього краще не стане. Дай мені спробувати, Все ж таки Жало ельфійської<br />
роботи. В Белеріанді,  де його кували, теж водилися величезні  павуки.  Ось тобі<br />
світильник, дивися пильно. Не бійся, тримай його вище і стеж за очима!</p>
<p>
</p>
<p>
</p>
<p>
</p>
<p>
<br />
Фродо підійшов до павутиння впритул,  замахнувся і  рубонув щосили. Відразу ціле<br />
пасмо лопнуло, нитки скрутилися. Жало зрізало їх  легко,  як коса свіжу траву. У<br />
павутинні утворилася помітна дірка. Ще удар, ще один — і незабаром усі нитки, до<br />
котрих Фродо зміг дотягтися, зависли жмутами, сірим прядивом.</p>
<p>
— Вперед! —  гукнув Фродо. — Тікаймо! Божевільна радість охопила його.  В голові<br />
зашуміло, як від міцного вина. Із бойовими вигуками, він вискочив з печери.</p>
<p>
Світ  здавався  йому  чудовим. Клуби чорного  диму розсіялися,  кривава  заграва<br />
Мордору  блідла; день згасав, а [301] Фродо ввижалося, ніби настає світанок. Він<br />
вибрався майже на саму вершину хребта. Перед ним темною борозною між стрімчаків,<br />
що дерли небо, лежав Кіріт-Унгол. Коротка перебіжка — і вони на тому боці!</p>
<p>
— Перевал,  Семе! — гукнув Фродо, забувши, що тут,  на волі,  його  голос  лунає<br />
далеко навколо. — Біжімо! За хвилину ми на місці, ніхто нас тепер не затримає!</p>
<p>
Сем помчав щодуху, але на радощах не забував озиратися  через  плече, побоюючись<br />
погоні. Ні Сем, ні його хазяїн не знали всієї підступності та хитрощів Шелоби. А<br />
в неї був аж ніяк не один вихід з печери…</p>
<p>
Вона жила тут багато століть, ця  остання  павучиха; колись її рід населяв землі<br />
ельфів на заході, нині затоплені Морем.  З величезними  павуками боровся Берен у<br />
Горах Погрози,  у  Доріаті; під  час  одного такого полювання він  і зустрів  на<br />
зеленій галявині в ялиннику прекрасну Лючиень у місячному  сяйві. Ніхто не знає,<br />
як спромоглася Шелоба  вибратися  з лісів, що гинули, і потрапити до гір —  мало<br />
відомостей збереглося про Чорні Роки. Так чи інакше, жила вона тут ще перед тим,<br />
як  з'явився Саурон  і були закладені перші камені  Барад-Дура.  Вона нікому  не<br />
служила,  крім  самої себе,  пила кров  людей і ельфів,  товстішала  і  пухнула,<br />
справляючи  моторошні  бенкети  в  пітьмі  лабіринту, і повсюди  наставляла свої<br />
тенета: все  живе годилося їй на  їжу.  Виродки, яких вона наплодила з нещасними<br />
самцями (вона їх усіх з'їдала), розповзлися по долинах Похмурих  Гір  і  далі на<br />
схід до Дол-Гудцору і лихих хащ Глухомані; але жоден  з них не  міг зрівнятися в<br />
лютості із Шелобою, останньою з мерзенного роду Унголіанта.</p>
<p>
Колись давно, нишпорячи в пошуках укриття від сонячного світла,  зустрівся з нею<br />
Горлум; він вклонився їй, віддав почесті, і з того часу  її зла воля і лиховісна<br />
сила підтримували його і гасили навіть малі, випадкові іскри світла в його душі.<br />
Він пообіцяв постачати їй харч, але в бенкетах не  брав участі. Шелоба нічого  й<br />
не чула про  вежі, про персні, про справи  рук  людських;  їй  це  було байдуже,<br />
усьому живому бажала вона  лише смерті  — смерті  духу і  тіла,  а собі самій  —<br />
вільного життя  і ситості; вона хотіла жерти й жиріти, щоб зрештою будь-яка нора<br />
стала їй  тісною. Однак  до  здійснення  цих  мрій  було  далеко.  Міць  Саурона<br />
зростала,  живі уникали заходити  в  його землі, і  павучиха голодувала у  своїй<br />
смердючій норі. Фортеці в горах спорожніли, пішли і  люди, [302] і ельфи, тільки<br />
інколи який-небудь орк напідпитку,  заблукавши, потрапляв у тенета Шелоби. Та ця<br />
страва була зовсім неситною. Але ж якось треба харчуватися, і хоча орки невпинно<br />
рили  обвідні  ходи, Шелобі щоразу  вдавалося  підчепити  здобич.  Але  хотілося<br />
чого-небудь смачненького. І ось Горлум пообіцяв їй нові ласощі…</p>
<p>
— Подивимося,  подивимося, —   бурмотів  Падлюка   в   хвилини  роздратування. —<br />
Подивимося! Коли вона  їх  висмокче…  і  викине кістки й  ганчір'я…  може, ми  і<br />
знайдемо  нашу  радість,  подяку бідному Смеагорлу  за смачненьке частування. Ми<br />
врятуємо її, виконаємо обіцянку, так-так. А коли  наш скарб буде в безпеці, вона<br />
про це теж довідається, ми їй відплатимо, ще й з гаком…</p>
<p>
Такі думки кружляли в його темному мозку; крокуючи до Шелоби, поки гобіти спали,<br />
він сподівався приховати від неї свій задум.</p>
<p>
Саурон знав,  де гніздиться Шелоба, і це його заспокоювало: голодна і невгамовно<br />
злісна,  вона  охороняла  старий  шлях  до його  володінь  надійніше за будь-які<br />
огорожі  чи засідки. Орків  для  неї він не шкодував; у  нього цього добра  було<br />
багато, багато тисяч. Якщо часом Шелоба і  споживала парочку на обід, Саурона це<br />
не засмучувало. Як людина кидає шматок кішці, не піклуючись, чи вважає вона його<br />
хазяїном, так і Саурон  іноді відправляв у подарунок Шелобі полонених,  від яких<br />
йому більше  не було пуття. Нещасних кидали в печеру, а  потім орки повинні були<br />
докладно  доповідати,  як  саме  розважалася  зі  здобиччю павучиха. Так вони  і<br />
співіснували, кожен  займаючись  своєю  справою, не  побоюючись ні  розбрату, ні<br />
нападу, нічого, що могло б  покласти кінець їх підлому пануванню. Навіть мусі не<br />
вдавалось  вирватися  з павутини  Шелоби;  зголоднівши  за  останній  час,  вона<br />
особливо розлютилася.</p>
<p>
Бідолаха Сем не знав, які сили підняли  вони проти себе, але страх його зростав,<br />
хоч бігти не було снаги.</p>
<p>
Лихо  погрожувало  звідусюди.  У  наступаючому мороці  ночі  на  вежі  загорівся<br />
червоний вогонь. Попереду, на перевалі, чекала ворожа  сторожа, а його улюблений<br />
пан мчав, як очманілий,  прямо до них у лапи. Меч, який Фродо ще  тримав у руці,<br />
палахкотів блакитним полум'ям.</p>
<p>
— Орки! — зойкнув Сем. — Ми не проб'ємося. І орки, і гади всякі… [303]</p>
<p>
Він  поспішно  прикрив  фіал  Галадріелі,  але  долоня  відразу  ж  засвітилася,<br />
просвічуючи  наскрізь.  Тоді він  засунув флакончик у  нагрудну  кишеню,  щільно<br />
загорнув сірий ельфійський плащ і спробував наздогнати Фродо.  Їх  розділяло вже<br />
кроків двадцять. От-от Фродо зникне… І тієї ж миті із сутінку виникла Шелоба.</p>
<p>
Сем побачив її  прямо перед собою, страшну, моторошну, як  усі  кошмари  царства<br />
снів. Павук  розміром більший за оліфанта, страшніший за дракона,  з безжалісною<br />
жадобою  у сліпо палаючих очах. Так, ці величезні очі знову горіли в повну силу.<br />
Протиснувшись у якусь  лише їй відому  щілину, павучиха неслась тепер із разючою<br />
спритністю, витягнувши голову з кривими  жвалами на  короткій  неповороткій шиї,<br />
позаду  тяглася  жирна  туша з  роздутим черевом.  Увесь  тулуб  був  чорний, із<br />
синюшними  плямами, а шорстке черево  випускало дурманний сморід. Вузли суглобів<br />
стирчали високо над  спиною,  ноги, суцільно покриті твердою,  як дріт, щетиною,<br />
скрипіли на ходу, і на кожній з восьми сійрчав гострий пазур.</p>
<p>
Вона  вискочила на  півдорозі між Семом і Фродо — а той не оглядався і нічого не<br />
підозрював. Сема гадина не помітила  — а  може,  побоялася  знову потрапити  під<br />
зоряне світло; вона зосередилася на Фродо, а  той усе  біг,  засліплений надією.<br />
Щелоба  бігла швидше. Ще  пара стрибків…  Сем застогнав  і, задихаючись, крикнув<br />
несамовито: — Увага! Пане, бережіться! Я…</p>
<p>
Липка  волога  лапа  заліпила йому рота, і  холодні щупальця  обплели  ноги. Сем<br />
рвонувся, але хтось невидимий тримав міцно.</p>
<p>
— Ось він, — засичав ненависний голос. — Ми схопили його, мерзенного гобіта, мій<br />
дорогесенький, ми залиш-шили його для ссебе, а другого візьме вона… Так-так, хай<br />
його з'їссть  Шелоба, Смеагорл  заприсягся не  чіпати доброго  хазяїна.  Зараззз<br />
Смеагорлові діссстався другий гобіт, поганий гобіт…</p>
<p>
І він плюнув  на Сема. Обурений  зрадою, у  розпачі, що не може допомогти Фродо,<br />
Сем  знайшов  у  собі  сили,  які  Горлум  і  не  підозрював   у  флегматичному,<br />
простуватому  вайлові. Він сам не зміг би спритніше вирватися з лабет, не міг би<br />
битися відчайдушніше за Сема Гемджи  в ту мить. Він вивільнився з липких обіймів<br />
і  помчав уперед, силкуючись на ходу скинути  лапу  зрадника, стиснуту  на  його<br />
[304] шиї.  Меч він тримав у руці, а  на  лівому плечі, на ремінній петлі, висів<br />
гондорський  посох. Сем  пробував відіпхнути  Горлума ціпком,  але  той  спритно<br />
вивертався  і зумів вчепитися в  зап'ястя Сема, немов  залізними кліщами. Сем зі<br />
стогоном випустив меча. А в той час друга рука Горлума і далі стискала горло…</p>
<p>
Тоді  Сем  зробив  ще  одну   спробу.  Він  різко  нахилився  вперед,  зненацька<br />
пригальмував  і, відіпхнувшись  ногами,  кинувся на  спину.  Горлум не  очікував<br />
такого  простого підступу  і  від  раптового  поштовху  теж  полетів  на  землю;<br />
кремезний гобіт усією своєю вагою навалився на нього. Горлум заверещав і На мить<br />
ослабив хватку,  але праву руку так і не відпустив. Сем відповз трохи, підвівся,<br />
круто обернувся навколо Горлума, схопив лівою рукою свій ціпок і садонув по руці<br />
супротивника вище ліктя. Горлум закричав і розтиснув пальці.</p>
<p>
Сем перейшов у наступ. Не згаявши й миті, він лівицею вдарив  із усією  люттю ще<br />
раз. Горлум  встиг згорнутися, удар влучив  по хребту. Ціпок з тріском зламався,<br />
але і цього вистачило Горлуму з лишком. Він добре володів мистецтвом нападати зі<br />
спини і рідко зазнавай поразки, але нині, осліплений ненавистю, схибив:  замість<br />
того, щоб відразу  душити,  почав базікати  і знущатися. Весь його  чудовий план<br />
пропав, коли в  тунелі запалало жахливе  світло, і тепер його  очікувала сутичка<br />
сам-на-сам,  а він цього  не любив.  Сем  підібрав  меч і  заніс його для удару.<br />
Горлум завив і  відскочив навприсядки, як жаба. Не встиг Сем  обернутися, як він<br />
уже летів до входу в тунель. Сем помчав було за  ним, забувши про  все на світі,<br />
червоний  туман  залляв йому  очі — але  Горлум вже зник. Побачивши  чорну  пащу<br />
печери, Сем схаменувся: Фродо там один на один з чудовиськом! Сем кинувся назад,<br />
гукаючи Фродо на бігу. Але було вже  пізно, принаймні  ця частина  диявольського<br />
задуму Горлума виявилася здійсненою.</p>
<p>
</p>
<p>
<br />
Розділ 1 °CЕМ НА РОЗДОРІЖЖІ</p>
<p>
<br />
Фродо лежав долілиць,  а  потвора зосереджено схилилася над  ним і  не  звертала<br />
уваги на вигуки Сема. Павутиння обплітало Фродо з ніг до  голови, і павучиха вже<br />
[305] підчепила його  передніми  пазурами.  Ельфійський меч  валявся на  землі —<br />
Фродо впустив його, не встигнувши навіть замахнутися.</p>
<p>
Сему ніколи  було  роздумувати, що штовхає його — відвага,  вірність  чи бойовий<br />
гнів? Він підібрав меч і з диким  лементом  кинувся на Шелобу.  Світ ще не бачив<br />
подібного двобою!</p>
<p>
Ніби пробуджена від приємних передчуттів, Шелоба повільно  повернулася і зміряла<br />
Сема  холодним  поглядом.  Сем не  дав  їй  зібратися  з  думками. Палаючий  меч<br />
опустився  на  лапу  Шелоби, відітнув  пазур  і відразу з  розмаху  встромився в<br />
жахливе око. Зелене світло згасло.</p>
<p>
Тепер  супротивник  знаходився під черевом  Шелоби,  і  вона  ніяк не могла його<br />
дістати —  ані  жалом, ані пазурами.  Волохате черево нависло безпосередньо  над<br />
головою гобіта, сморід каламутив свідомість, але Сема вистачило ще на два  удари<br />
— один Жалом, другий — власним мечем.</p>
<p>
На  жаль,  Шелоба не мала,  подібно до драконів, незахищених  місць, крім  очей.<br />
Шкіра її з плином століть ороговіла, ніхто не зміг би пробити її  — ні Берен, ні<br />
Турін,  озброєні найкращою сталлю ельфів  чи  гномів. Шелоба здригнулася, з рани<br />
піною виступила отрута. Розставивши  лапи  ширше, павучиха  намірилась присісти,<br />
щоб  розчавити зухвальця. Сем ще стояв на ногах  і  встиг,  відкинувши звичайний<br />
меч, взятися обома руками за ельфійський, піднявши його  лезом догори. І Шелоба,<br />
палаючи нетерпінням, опустилася на клинок з такою силою, яку не міг би вкласти в<br />
удар  і  найсильніший  з  богатирів  — сама  нанизалася  на сталеве  жало!  Воно<br />
впивалося все глибше і глибше в її нутро,  а тобіт, придавлений сморідною тушею,<br />
пригинався все нижче  до землі. За всі  довгі століття свого  злодійського життя<br />
Шелоба ніколи  не  відчувала  і  навіть не  уявляла собі такого  жахливого болю.<br />
Наймщніші воїни стародавнього  Гондору, найбуйніші орки, потрапивши в павутиння,<br />
ніколи  не  робили їй так боляче і не  ранили  залізом її тіло,  котре  вона так<br />
любила  і  плекала. Вона вся затрусилася  від  жаху і,  прагнучи вгамувати біль,<br />
різким стрибком відскочила.</p>
<p>
Сем упав  на коліна, не випускаючи меча  з  рук.  У  тумані  перед  ним  плавало<br />
нерухоме  обличчя  Фродо;  він  силкувався  побороти дурманну  слабкість, швидше<br />
встати на ноги: Шелоба затрималася  за  кілька кроків і  стежила за кожним [306]<br />
його рухом. З пробитого ока пухирями лізла зелена піна. Павучиха припала черевом<br />
до землі,  розставлені  лапи  тремтіли; готуючись  до останнього  стрибка,  вона<br />
накопичувала отруту. Зазвичай їй вистачало кількох крапель — паралізувати жертву<br />
і потім ще  погратися з нею;  зараз  вона хотіла  вбити і поживитися вже мертвим<br />
супротивником.</p>
<p>
Неминуча смерть дивилася  на Сема єдиним оком. І цієї миті йому начебто підказав<br />
тихий, далекий голос; він сунув руку  за  пазуху  і намацав  холодний,  твердий,<br />
надійний бочок фіала Галадріелі.</p>
<p>
— Галадріель… — шепнув він ледве чутно і  почув виразні відгуки: перегук ельфів,<br />
що бенкетують під зірками в чистих лісах Гобітанії, наспіви, під які він засинав<br />
у затишних покоях Елронда…</p>
<p>
— А Елберет Гілтоніель! — вирвалося в  нього,  і раптом  самі  по  собі полилися<br />
слова (він і не підозрював, що пам'ятає!):</p>
<p>
 — А Елберет Гілтоніель<br />
 Сереврен пенна міріель<br />
 А менель аглар еленнат…</p>
<p>
Він стрепенувся, підвівся і знову став самим собою: гобіт Семіум, син Хемфаста.</p>
<p>
— Йди-но сюди,  йди,  звірюко! —  вигукнув  він. —  Поранила пана  Фродо,  підла<br />
потворо! Але я з  тобою поквитаюся! Ну, йди ж до мене, я полоскочу  тебе ось цим<br />
клинком!</p>
<p>
Фіал Галадріелі спалахнув у його руці білим  смолоскипом, немов непокірливий дух<br />
гобіта  розпалив його.  Грізний небесний вогонь опалив  Шелобу,  гострі  промені<br />
простромили поранене око  і самий  мозок  павучихи. Шелоба  затрусила  передніми<br />
лапами,  відповзла на  крок,  потім,  не витримавши,  відвернулася  і,  дряпаючи<br />
пазурами каміння, позадкувала до печери.</p>
<p>
Сем невідступно йшов за  нею. Його хитало, але  він  все йшов і йшов,  а Шелоба,<br />
нарешті зломлена, скиглила  від  страху,  метушилася,  пориваючись утекти.  Вона<br />
дошкандибала  до  входу  і  протиснулася  в  дірку,  залишивши  за  собою  смугу<br />
жовто-зеленої  сукровиці;  Сем  встиг  ще  раз  порснути  по  задніх  лапах,  що<br />
волочилися, і, виснажений до краю, повалився на кам'янисту землю. [307]</p>
<p>
Шелоба зникла. Що з нею стало потім — це вже  інша  історія. Може, вона ще довгі<br />
роки  відсиджувалася в норі, зла і нещасна,  поки потроху не зажили всі рани, не<br />
повернувся  зір,  а потім,  гнана  голодом,  знову  взялася  плести павутиння на<br />
стежках Похмурих Гір — нікому до неї немає вже діла…</p>
<p>
Сем отямився,  коли над  Безіменним Краєм  почалася ніч; він  підвівся  і  пішов<br />
розшукувати Фродо.</p>
<p>
— Пане,  пане! Фродо! — кликав він, але відгуку  не  чув. Коли  Фродо  біг, ніби<br />
сп'янілий  від волі,  Шелоба встигла  всадити йому в плече своє  отруйне жало, і<br />
тепер він лежав блідий, нерухомий, бездиханний.</p>
<p>
— Пане  Фродо, що з  вами? —  повторював  Сем; не чуючи відповіді,  він квапливо<br />
розрізав павучині пута,  приклав вухо спершу до  грудей, потім до зімкнутих губ;<br />
але не розрізнив ні биття серця,  ні слабкого подиху. Сем почав розтирати  Фродо<br />
ноги, руки, весь час торкаючись до чола.</p>
<p>
— Та що ж це таке! — бурмотів він. — Та як же я без вас… Фродо, не залишай мене!<br />
Чуєш,  я тебе  кличу!  Не  йди,  прокинься, дорогий  Фродо,  голубчику!  Встань,<br />
прокинься…</p>
<p>
Він не хотів вірити, що все скінчилося. Підхопився, забігав  у безсилому  гніві,<br />
кричав  і  плакав;  потім  повернувся,  схилився  над  Фродо  — точнісінько,  як<br />
показувало йому Дзеркало Галадріелі. Він  бачив тоді себе і  Фродо, зануреного в<br />
глибокий! сон під високою скелею.</p>
<p>
«Це не був сон, — думав Сем. — Це  смерть…» І в ту ж мить, немов думка підсилила<br />
дію отрути, обличчя Фродо стало синьо-зеленим.</p>
<p>
Сема охопила  безнадійна  туга. Він  скорчився, спустив  каптур на обличчя;  ніч<br />
заволоділа  його  душею, і  лік  часу перервався.  А  коли перший  приступ  горя<br />
відпустив  його,  нічого не  змінилося.  Фродо  лежав  поруч  мертвий,  гори  не<br />
попадали, земля не розсипалася порохом.</p>
<p>
— Що ж  тепер робити? — вголос промовив  він. —  Невже ми зайшли  так далеко — і<br />
дарма?</p>
<p>
Йому  згадалися  власні слова, сказані  колись давно, на самому  початку  шляху:<br />
«Шлях  довгий,  веде  в темряву… а  назад не можна.  Я обов'язково вам  стану  у<br />
пригоді…»</p>
<p>
— Що ж я тепер можу? Залишити пана Фродо тут не-похованого і повертатися? Чи йти<br />
далі? Далі? — повторював [308] він, пригнічений сумнівами і страхом. — Виходить,<br />
іти? Це мені випало? І Залишити Фродо?</p>
<p>
Він заплакав знову. Не витираючи сліз,  уклав Фродо за звичаєм  для вічного сну:<br />
схрестив холодні руки  на грудях, ліворуч поклав  свій меч,  праворуч —  дарунок<br />
Фара-мира, укрив Фродо сірим плащем.</p>
<p>
— Якщо мені йти далі, - сказав він, — доведеться взяти Жало, вже не ображайтеся,<br />
пане. А свій я залишу вам,  як у давнину повелося. І кольчуга у вас прекрасна, з<br />
мітрилу, подарунок  старого Більбо, а фіал ви мені  вручили, я його візьму, мені<br />
ще  доведеться  мандрувати в  темряві… Занадто коштовний обладунок для мене, але<br />
Галадрієль зрозуміє і вибачить… І ви пробачите, авжеж, пане? Бо мушу йти далі…</p>
<p>
Однак піти відразу  в  нього не вистачало духу.  Він все сидів,  міцно  тримаючи<br />
Фродо за руку, і не міг змусити себе рушити з місця.</p>
<p>
Якби він хотів  помститися,  гнів  додав би  йому сил; він пройшов би весь світ,<br />
відшукав Горлума і воздав би все, що йому належить за зраду,  та загибель Фродо.<br />
Але вони  пішли в похід не для цього!  Помста не воскресить фродо. Заради помсти<br />
його кидати не можна. Вже краще вмерти тут разом з ним…</p>
<p>
Сем подивився на жевріючий клинок Жала. Подумав про неприступні кручі і бездонні<br />
прірви.  Ні, так  не  годиться. Або справою займатися, або  вбік  ухилятися.  Не<br />
заради цього вони покинули рідні місця…</p>
<p>
— Що робити? —  голосно  крикнув Сем і почув у душі ясну відповідь: витримати до<br />
кінця. Йти одному безрадісним шляхом, останньому з дев'яти Хранителів.</p>
<p>
Самому  йти до Згубної  Щілини? Він тремтів  від  страху,  але рішення  міцніло.<br />
Виходить, забрати  Перстень? Мені  забрати?  Адже Рада  довірила Перстень панові<br />
Фродо… Так, але Рада  дала  йому також супутників, щоб  доручення  було виконане<br />
неодмінно. Я останній, і справу кінчати — мені…</p>
<p>
— Чому ж це я останній! — стогнав Сем. — Чому не старий Гандальф і  ніхто інший!<br />
Як же я впораюся  один, без  поради, без підмоги?  Та й  негоже мені  братися за<br />
головну  роль!  Хоч  я не сам  напросився,  так склалося. Я, звичайно,  не надто<br />
поважна  персона, але, щиро  кажучи,  ні  Більбо,  ні Фродо  теж  не  були надто<br />
поважними,  і  не  зі  своєї волі ускочили  в цю халепу…  Ну, гаразд.  Що  [309]<br />
вирішив, те й  зроблю. Нароблю  помилок  — який з мене  герой… Нумо, поміркуємо.<br />
Якщо мене тутечки зловлять  чи  знайдуть  пана Фродо і при ньому  Перстень — він<br />
потрапить до Ворога.  Тоді кінець  і Лоріену, і Рівенделлу, і  нашій  Гобітанії,<br />
усьому світлому кінець.  Відкладати не  можна,  війна вже йде і Ворог перемагає;<br />
ніколи йти за порадами  і повноваженнями. Виходить, або сидіти тут, доки лиходії<br />
приб'ють мене над  тілом хазяїна  і  заберуть Перстень, або самому взяти його та<br />
йти… — Сем глибоко зітхнув. — Добре, так і вирішимо.</p>
<p>
Він  обережно  розстебнув  куртку  Фродо, другою  рукою  піднявши  його  голову;<br />
дбайливо  поцілував  крижане  чоло і  зняв ланцюжок. Спокійне  обличчя  Фродо не<br />
здригнулося,  і це  остаточно переконало Сема, що  Хранитель мертвий і від свого<br />
завдання врятований.</p>
<p>
— Прощай, голубчику, — шепнув  він. — Не сердься на Сема, добре? Я повернуся, як<br />
упораюся… якщо зможу. Спи спокійно.  Ніхто тебе тут не знайде.  І якщо Володарка<br />
Лоріену  чує і бажає  допомогти,  я прошу  тільки дати  мені  повернутися  сюди.<br />
Прощай!</p>
<p>
Сем  надів ланцюжок з  Перснем собі на  шию. Величезна вага  притисла його,  але<br />
потроху він  випростався,  пристосувався.  На  прощання витяг  фіал — світильник<br />
Галад-ріелі горів м'яко, як вечірня зірка в  погожу  літню ніч, і обличчя  Фродо<br />
тепер  здавалося просто  блідим, втомленим. Несучи в серці  гірку розраду  цього<br />
останнього  погляду, Сем сховав фіал і пішов геть у непроглядному мороці. Хід на<br />
перевал починався  за  сотню кроків від печери.  Стежка,  витоптана за  століття<br />
безліччю ніг, тяглася примітним жолобом серед скель і кінчалася широкими сходами<br />
з  низькими східцями.  Сторожова  вежа  стирчала тепер  прямо над головою  Сема,<br />
чорна, грізна; єдине освітлене вікно мигтіло, як налите кров'ю око дракона. Тінь<br />
вежі прикривала гобіта. Він тихенько піднявся по сходинках і нарешті опинився на<br />
самому перевалі. Рішення було прийняте розумно, але душу щеміло.</p>
<p>
— Може, я помилився, — бурмотів Сем. — А як правильно?</p>
<p>
Перед ним  уже  відкрилася  стежка,  що  вела  донизу,  в Безіменний  Край.  Сем<br />
озирнувся ще раз. Вхід у тунель був видний звідси як темна  цятка в густій імлі;<br />
щось блищало  там, а  може, це  сльози  заважали  дивитися на  кам'янистий [310]<br />
клаптик землі, де розвіялося порохом усе його колишнє життя…</p>
<p>
Він обернувся обличчям до перевалу і зробив  кілька  непевних кроків. Зараз  він<br />
почне  спускатися  і ніколи  вже не побачить цього проклятого і дорогого  місця.<br />
Раптом Сем  почув  голоси, крики і  завмер. Попереду, позаду, скрізь  —  кричали<br />
орки. Тупіт ніг, хрипкі команди… Орки підходили  з вежі. Далеко внизу застрибали<br />
червоні цятки: орки виходили з тунелю. Пастка зачинилася. Не даремно мигтіло око<br />
на вежі! Тут мені й кінець, подумав Сем.</p>
<p>
Вогні смолоскипів, брязкіт  зброї — ще  хвилина, і його  знайдуть. Занадто довго<br />
міркував, тепер  усе  пропало. Як же  врятуватися, як врятувати  Перстень?  Ага,<br />
Перстень!  Сем  стяг  ланцюжок  через  голову і затис  у жмені.  На перевал  вже<br />
висипали перші орки.</p>
<p>
Сем швидко сунув палець у Перстень.</p>
<p>
Усе миттєво перемінилося. Слух Семів загострився, а зір якось пригас. Все  стало<br />
сірим.  Сем  не відчував себе  невидимим: навпаки,  його  начебто  виставили  на<br />
загальний  огляд.  Мабуть, Всевидюще Око намагалося  намацати його.  Але він чув<br />
тепер і  шум  потоку  у віддаленій  долині Моргула, і  виття злощасної Шелоби  в<br />
завулках  лабіринту, і  голоси в фортеці, і переклик орків, і  приглушений тупіт<br />
ніг.  Сем щільно  втиснувся до  вибоїни  у  стрімчаку.  Орки з'явилися, як загін<br />
примар — смутні тіні з кулями  вогню в руках. Поки  вони проходили  повз  нього,<br />
Сему  аж кортіло  провалитися куди-небудь.  Але  не провалився, а стояв собі  та<br />
слухав.</p>
<p>
Орки з тунелю  і з перевалу помітили одне одного і  з криками побігли назустріч.<br />
Чи Перстень давав якісь знання, а чи відкривав думки слуг Саурона, свого творця;<br />
у всякому разі, Сем розбирав  і розумів усе,  що чув. Могутність  Персня поблизу<br />
від  землі, де  він  народився,  звичайно,  зростала.  Однак  обдарувати  нового<br />
власника хоробрістю він  не міг. Сем тільки і  думав,  де б пересидіти, поки все<br />
вщухне. Орки були досить далеко, але  чутно було так, немов вони репетували йому<br />
прямо в вуха.</p>
<p>
— Егей, Горбагу! Що ти тут робиш? Відпочиваєш від війни, га?</p>
<p>
— Шаграте, не вдавай із себе дурня! Мене прислали. А ти як? Не набридло сидіти в<br />
чотирьох стінах? До бою не пориваєшся? [311]</p>
<p>
— Не твоя справа! Тут головні я, врахуй це і будь чемніший! Ти повинен що-небудь<br />
передати?</p>
<p>
— Нічого.</p>
<p>
— Гей-гей! Агов! — заволали орки, і бесіда командирів перервалась. — Гей-го! Тут<br />
щось лежить! Усі сюди! Шпигун! Шпигун!</p>
<p>
Заверещали сигнальні ріжки, здійнявся  шум, обидві команди  кинулися до  печери.<br />
Сем   схопився  за  голову.  Орки  знайшли  Фродо!  Що  вони  з  ним  зроблять?!<br />
Розповідають всяке…  Ні, цього  він  не  допустить! Усірішення  і плани  відразу<br />
відлетіли, а з  ними зник і страх. Його місце — біля Фродо, хоча незрозуміло, як<br />
його захистити…</p>
<p>
Сем  побіг  по   сходах.  «Скільки  ж  їх  там? —   думав  він. —  З  вежі  штук<br />
тридцять-сорок, з тунелю — удвічі більше. Скількох я встигну порубати, поки вони<br />
мене  повалять? Якщо вийняти меч з  піхов, його  помітять, бо блищить.  А  потім<br />
будуть співати,  як  вірний Сем  упав на перевалі,  поклавши  курган із  ворожих<br />
трупів над тілом  хазяїна… Ні, не буде  такої пісні. Орки знайдуть  Перстень,  і<br />
пісень більше  не буде. Погано. А що робити? Моє  місце — біля Фродо.  Вони  усі<br />
повинні  це  зрозуміти  — Елронд, Рада, великі воїни і  володарі,  на те вони  і<br />
мудрі. Я не здатний бути Хранителем. Без Фродо я ні на що не здатний…»</p>
<p>
Орки  кудись поділися: вони бігли,  а  Сем ледве плентався  позаду  на втомлених<br />
ногах. Стежка  начебто  розтяглася  втроє,  він  ніяк не міг її здолати. Де ж ці<br />
поганці? Швидше, швидше…</p>
<p>
Сем побачив орків  знову. Одні  стовпилися  навколо  тіла Фродо, інші  нишпорили<br />
навколо.</p>
<p>
— Спізнююся;  спізнююся! — бурмотів Сем, намагаючись прискорити кроки і намацати<br />
меча. — Зараз витягну, і тоді…</p>
<p>
Орки пирснули реготом і радісними криками. Що вони роблять з тілом? Різкий голос<br />
скомандував:</p>
<p>
— Несіть його короткою дорогою до Нижніх воріт. Шелоба нам нині не завадить!</p>
<p>
— Гей-го, гей-гей! — Орки рушили усі разом.  Серед юрби четверо тягли нерухомого<br />
Фродо.</p>
<p>
Вони потягли Фродо до печери. Вони вже в підземеллі… Сем уперто брів слідом. Він<br />
витяг меч, клинок спалахнув синіми іскрами, але  ніхто його не  помітив. Останні<br />
орки  вже зникали в чорному  лабіринті.  Сем  зупинився, важко [312]  дихаючи  і<br />
притискаючи рукою серце, котре калатало, мов дзвін. Потім витер рукавом сльози і<br />
пірнув до тунелю. Пітьма підземелля тепер не здавалася непроникною. Але  знемога<br />
ятрила тіло і душу Сема, і при усій завзятості він ніяк не міг наздогнати орків,<br />
тільки  бачив  вогонь  їхніх смолоскипів десь  попереду. Орки під  землею завжди<br />
рухаються спритно  і швидко,  тим  паче  знайомими шляхами,  а  їм  досить часто<br />
доводилося ходити цією, найкорот-шою, дорогою  з Мінас-Моргула  на той  бік гір,<br />
навіть  під  загрозою потрапити  до  Шелоби.  Ніхто не  знав, хто і коли  пробив<br />
головний  коридор  і круглий  зал, де оселилася  Шелоба, але  орки і самі вирили<br />
багато бічних ходів  до сторог жової вежі над  обривом, рятуючись від  павучихи.<br />
Зараз  вони були  веселі,  галасували,  радіючи  знахідці  та, за своїм звичаєм,<br />
висловлювали   почуття  пронизливим  галасом.   Сем   незабаром  вирізнив  серед<br />
загального гомону,  приглушеного затхлим повітрям, голоси обох командирів, котрі<br />
йшли останніми, ближче до нього.</p>
<p>
— Чи  не  позатикав  би ти  своїй наволочі пащеки,  Шаграте? — сердився  один. —<br />
Докричаться… Нам зараз тільки Шелоби не вистачає…</p>
<p>
— Твої репетують анітрохи не менше,  Горбагу! Нехай відведуть  душу. Шелоба поки<br />
що безпечна, запевняю тебе. Схоже,  вона напоролася на здоровезну колючку. Ми  з<br />
цього приводу  сумувати  не  станемо, га? Бачив плями  сукровиці поблизу печери?<br />
Нехай  хлопці  розважаються. Нам  пощастило,  ми знайшли  те,  що  так  старанно<br />
шукають, але не знаходять, в Лугбурці.</p>
<p>
— Вони це шукають? А що саме, приятелю? Схожий  на  ельфа, хоч на зріст замалий.<br />
Невже такий недомірок може бути небезпечний?</p>
<p>
— Хтозна? Побачимо, розберемося.</p>
<p>
— Еге! — пирхнув Горбаг. — Виходить, тобі не сказали прямо. Ніколи нам нічого до<br />
пуття  не говорять.  Навіть половини  того, що відає начальство!  Але  знаєш,  і<br />
нагорі, буває, помиляються!</p>
<p>
— Цить! — Шаграт  стишив  голос  так,  що  навіть  загострений  слух  Сема  ледь<br />
уловлював його. — Може, там і помиляються,  але в них  всюди  очі й вуха, голову<br />
даю на відсіч,  серед  моїх  солдатиків  теж.  Одне  ясно: нагорі негаразди.  Ти<br />
говориш, назгули збентежені, а я знаю, що й у Лугбурці неспокійно. Щось таке від<br />
них ледве не вислизнуло… [313]</p>
<p>
— «Ледве?» — запитав Горбаг. — Це як же розуміти?</p>
<p>
— Про це пізніше. Ось спустимося нижче, поговоримо спокійно.</p>
<p>
Вони замовкли. Незабаром Сем почув короткий брязкіт, скрип, і тупіт  затих.  Сем<br />
підбіг ближче і впізнав тупик,  завалений  обвалом, де  вони помітили  зникнення<br />
Горлу-ма. Його, як і раніше, перегороджувала величезна брила, а орки зникли!</p>
<p>
Сем ясно чув їхні голоси і  кроки. Як же вони брилу обійшли? Знову до горла Сема<br />
підступила  туга:  погані орки  несуть  Фродо, страшно  навіть  подумати, з якою<br />
метою, а він не може пробитися! Сем натис плечем — перепона не піддалася. Раптом<br />
за нею, зовсім близько, знову заговорили  Шаграт  і Горбаг.  Сем напружив  слух:<br />
може,  довідається  про щось  корисне.  До  того  ж  Горбаг,  видно,  служить  у<br />
Мінас-Моргулі, він мусить повернутися, а що як тоді прохід якось відкриється?</p>
<p>
— Не знаю, —  відповів  Горбаг. — Взагалі новини  летять швидше  птахів.  Як  це<br />
вийшло, не знаю,  не запитував. Бо, знаєш, краще — не запитувати. Брр! Аж нудить<br />
від цих назгулів. Як  вирячиться, то немов шкіру з тебе здер. А ВІН їх любить, у<br />
мазунчиках  вони ходять,  скаржитися  даремно. Знаєш,  служба в  столиці зараз —<br />
важкий шматок хліба…</p>
<p>
— Пожив би ти тут,  у сусідстві із Шелобою, — відповів Шаграт. — Краще подалі  і<br />
від назгулів, і від неї. Ну, зараз війна. Потім, дивись, і краще стане.</p>
<p>
— На війні нам, здається, щастить?</p>
<p>
— Усяке кажуть, — буркнув Горбаг. — Якщо дійсно пощастить, просторіше стане,  це<br />
точно. Я  от  про що міркую… При нагоді прихопити б нам дюжину добірних хлопців,<br />
та податися до такої місцинки, де поживи вдосталь, а начальства ніякого, га?</p>
<p>
— Отож! — зітхнув Шаграт. — Як за старих добрих часів…</p>
<p>
— Залишилася дрібничка: дожити! Мені якось моторошно, знаєш.</p>
<p>
— Я вже казав, навіть нагорі… - Горбаг перейшов на шепіт, — так, на самому верху<br />
можуть помилятися. Ти  говориш, щось «ледве» не вислизнуло? А я  тобі говорю, не<br />
«ледве», а «зовсім». От  ми тепер  і шукаємо невідомо що.  Звалять все докупи, а<br />
нам, Урукам, розгрібати, і спасибі не дочекаєшся! Чи ти не второпав? Вороги  нас<br />
ненавидять  не  [314]  менше,  ніж  ЙОГО.  Якщо  з ним  покінчать,  і  нам  буде<br />
непереливки… Краще скажи, коли ти наказ одержав?</p>
<p>
— Десь  дві години  тому.  Надійшла  вказівка:  «Назгул стурбований. Можливо, на<br />
Сходах з'являться  вивідачі. Подвоїти пильність. Вислати підрозділ до перевалу».<br />
Ну, я і вирушив відразу.</p>
<p>
— Щось  тут не  теє,  -  засумнівався  Горбаг. —  Мовчазні  здіймали  тривогу ще<br />
позавчора і раніше теж. А мене послали  з  патрулем тільки ввечері,  і в Лугбурц<br />
рапорт  не відправили;  може, тому, що Вождь  Дев'ятки  вирушив  у похід? Схоже,<br />
Лугбурц не одержує повідомлень вже давно.</p>
<p>
— Око було зайняте іншим. На заході щось відбувається.</p>
<p>
— Це  усі  знають.  А поки вивідачі Ворога швендяють прямо по  Сходах.  І чим ти<br />
займався на своїй вишці? Адже тобі наказано вартувати вдень та вночі!</p>
<p>
— Ти ще  мене вчити будеш? — озлився Шаграт. — Ми не спали,  ми все про ці дивні<br />
справи знали. І навіть дуже дивні! Ми бачили світло і чули галас. Шелоба вилізла<br />
з лігвища. Вартові помітили її зі служкою.</p>
<p>
— Служка? Це ще хто?</p>
<p>
— Та ти  знаєш, чорний такий, трохи  схожий теж на павука, а більше — на слизьку<br />
жабу. Він тут уже бував, з Лугбурца йшов, і нам було наказано  пропустити. Потім<br />
ще кілька разів проходив, ми не чіпали,  а з  пані Шелобою він якось  домовився.<br />
Напевно,  неїстівний,  не  то  Шелоба  його зжерла б,  їй  на  накази плювати! А<br />
позавчора  цей  служка побував у Шелоби, і  вчора увечері ми  його  бачили. Мені<br />
доповіли, що пані Шелоба готується до  розваг,  і я не турбувався, поки наказ не<br />
надійшов. Я  думав,  цей  служка  доставив  їй  перекуску, а може, ви  надіслали<br />
полоненого і  все таке. Я  в  її дозвілля не втручаюся. Усі  знають: коли Шелоба<br />
виходить на полювання, з тунелю ніхто живим не вийде!</p>
<p>
— Чи зажди це  так? А той недомірок? Якщо він  дістався  до Сходів, то, значить,<br />
пройшов  тунель  під носом  у Шелоби! Прорубав павутиння  і вийшов — є  над  чим<br />
розумом розкинути, га?</p>
<p>
— Та вона ж його все одно наздогнала?</p>
<p>
— Нічого подібного!  Вона  відразу  б потягла  його  до  своїх  комор. І  якщо в<br />
Лугбурці саме ним цікавляться, довелося б тобі в ці  самі комори лізти. Ось чому<br />
б я не позаздрив! Цей малюк був не один, втямив?</p>
<p>
Сем зацікавлено притулив вухо до каменя. [315]</p>
<p>
— Хто розрізав павутинну обмотку на ньому? Той же, хто прорізав завісу на вході,<br />
так? І куди цей ловкач подівся? Ну, поясни мені, Шаграте!</p>
<p>
Шаграт промовчав.</p>
<p>
— Ти  покрути мізками, це не дрібничка. Кому, як  не  тобі, знати: ніхто досі не<br />
міг загнати  скалку  Шелобі!  Ми,  зрозуміло, її  оплакувати  не  станемо,  але,<br />
виходить, поблизу кружляє супротивник страшніший за будь-яких заколотників!</p>
<p>
— Але хто? — сухо запитав Шаграт. — Зважаючи на  все,  великий воїн»  скоріше за<br />
все, ельф, у будь-якому випадку  з ельфійським  мечем,  а то  й  із сокирою. Він<br />
гуляє по твоїй ділянці, а ти ґав ловиш! От які</p>
<p>
Горбаг плюнув, а Сем сумно посміхнувся, слухаючи свій новий опис.</p>
<p>
— Завше ти весь  світ  у  чорне  фарбуєш, — відповів  Шаграт. —  Можна інакше це<br />
пояснити. А я, між іншим,  ґав не ловлю, в мене усюди вартові розставлені, і я з<br />
обов'язками справляюся. Спершу треба зайнятися цим типом.</p>
<p>
— Яке від нього пуття? — здивувався Горбаг. —  Він  випадкова фігура. Той дойда,<br />
бачиш, не особливо дорожив цим коротуном, позаяк покинув його непритомного. Суто<br />
ельфійська звичка, як кажуть!</p>
<p>
— Там  побачимо.  Ходімо.  Ми забалакалися.  Ходімо  поглянемо на  цю  недоїдену<br />
знахідку.</p>
<p>
— Як ти його розбуркаєш?  Не забудь, я  його помітив перший.  Якщо  з  ним можна<br />
побавитися, прийми мене з моїми дітлахами до гри!</p>
<p>
— Куди  поспішаєш? — буркнув  Шаграт. —  Я маю  точні вказівки. Кожен затриманий<br />
чужинець має сидіти у вежі. Полоненого слід обшукати, забрати усе, що при  ньому<br />
знайдеться. А докладний опис  кожного предмета, одягу, зброї,  листів, перснів і<br />
будь-яких речей  відразу ж  відправляти  до Лугбурцу,  і тільки туди.  Торкатися<br />
полоненого забороняється під страхом смерті, за нього відповідають вартові, поки<br />
за ним когось не пришлють або начальство особисто не прибуде його допитати.</p>
<p>
</p>
<p>
</p>
<p>
</p>
<p>
<br />
— Отже,  оббілуєш його,  як  тхора? — пирхнув Горбаг. —  А зуби, волосся та інше<br />
залишиш, чи як?</p>
<p>
— Що ти плетеш! Я ж  тобі тлумачу,  бранці — власність Лугбурца. Цей дохля —  не<br />
наша пожива. А що там з ним  будуть робити, звідки  мені  знати? Може,  прямо  в<br />
казан піде! [316]</p>
<p>
— От дурень! Начебто розумний, а видно, мало м'яса їв, не  знаєш  того, що всяка<br />
дитина знає! «Дохля!» Ти, виходить, не знаєш милих жартів пані Шелоби? Якщо вона<br />
обкрутила жертву павутинням, значить,  збирається її спожити. Але Шелоба трупами<br />
не харчується і крові з мертвих не ссе!</p>
<p>
Сем у знемозі привалився до стіни. Темрява пішла червоними плямами і закрутилася<br />
виром. «Дурень, недоумок! — ледь  стримуючи  стогін, подумав  він. —  Серце  моє<br />
чуло,  живий він!  Не  довіряй,  друже, своїй голові, це в тебе  най-недоладніша<br />
частина!  Я  з самого початку  мало сподівався, що ми виграємо, ось така  в мене<br />
вада. Ну, і що тепер? Сидіти і слухати, що ці поганці ще набалакають?»</p>
<p>
— Якби ти знав, який  у Шелоби багатий вибір отрут! — продовжував Шаграт. — Вона<br />
коле свою здобич  жалом у  потилицю,  і  та  відразу  стає  м'якою, мов риба без<br />
кісток,  а тоді роби  з нею  усе, що заманеться.  Пам'ятаєш старого Уфтака?  Він<br />
пропав  і  не повертався багато днів.  Ми  випадково знайшли  його в печері: він<br />
висів  у  павутинному  мішку,  в  повній  свідомості  й очі розплющені.  Ото  ми<br />
посміялися! Шелоба про нього, певно, забула, але ми  його вирішили там залишити,<br />
щоб її не гнівити. І  цей недомірок години за три очуняє здоровісінький, хіба що<br />
голівонька поболить. І таким залишиться, поки ним у Лугбурці не займуться. А про<br />
Шелобу і не згадає!</p>
<p>
— Він  не знає, що  на нього чекає! — засміявся Горбаг. — Гаразд,  якщо не можна<br />
нічого іншого,  я його хоч розважу  повчальними  історіями на цю  тему.  Йому ж,<br />
мабуть, не доводилося бувати у Лугбурці Чудовому, отже, нехай, довідається, який<br />
йому  там гарячий прийом готують. Забава буде кращою, ніж я міг сподіватися. Ну,<br />
ходімо!</p>
<p>
— Повторюю,  ніяких забав! — відрізав Шаграт. — У полоненого і волосина з голови<br />
не повинна упасти!</p>
<p>
— Добре, добре! Я б на  твоєму місці зайнявся тим  невідомим силачем,  якого  ти<br />
проґавив — перш ніж рапортувати. Тобі поки  що похвалитися нічим: кота зловив, а<br />
лев утік!</p>
<p>
Голоси стали віддалятися. Сем чув згасаючий тупіт  ніг. Острах минув, і  тепер у<br />
душі Сема клекотала лють.</p>
<p>
— Усе я переплутав! — кричав він, б'ючи  себе кулаком  по чолу. — Так я  і знав!<br />
Фродо там, у поганців клятих! Ніколи, ніколи  не можна кидати хазяїна! Я ж  чув,<br />
як  [317]  треба!  Фродо  мені  цього не пробачить! Я  повинен  його  визволити.<br />
Повинен, та й годі!</p>
<p>
Він  постукав  по  каменю  руків'ям  меча, але  це  не  допомогло.  Зате  клинок<br />
розгорівся і добре освітив  перешкоду: це виявився не обвал, а важенні, витесані<br />
з каменю двері, висотою у два гобітських зрости. Нагорі між низьким склепінням і<br />
дверима залишалася широка  щілина. Напевно,  з того  боку стулки були  скріплені<br />
міцними  засувами,  щоб  їх  павучиха  ніякою  хитрістю  не  могла  дістати. Сем<br />
підстрибнув, схопився за верхній край дверей, підтягся і перекинув  через  нього<br />
ноги. Зістрибнути було вже зовсім  неважко.  Затиснувши  сяючий меч у  руці, Сем<br />
помчав по коридору. Фродо живий — відпочивати будемо потім — разом!</p>
<p>
Незабаром Сем зрозумів, що наздоганяє Шаграта  з Горбагом: попереду почулися вже<br />
знайомі голоси.</p>
<p>
— Так я і зроблю, — сказав Шаграт сердито. — Закину його на самий дах.</p>
<p>
— Навіщо? У тебе в підвалах замки поламані?</p>
<p>
— Я  повинен його стерегти,  кажу  тобі,  -  огризнувся Шаграт. —  Це  коштовний<br />
бранець. Я  не  довіряю ані  своїм хлопцям, ані  твоїм, та й тобі  теж — дуже ти<br />
ласий до забав! Я його засаджу в таке місце, куди тобі не дістати. На даху — там<br />
надійніше!</p>
<p>
— Ач, мерзотники! — пробурмотів Сем. —  Забуваєте, добродії, про великого героя,<br />
про ельфа, що блукає поблизу!</p>
<p>
З цими словами він завернув за  останній ріг і переконався, що хитрощі лабіринту<br />
чи  тонкість  слуху підвели  його:  орки  були  ще  далеко  —  чорні  постаті  в<br />
червонуватому  світлі   смолоскипів.  Коридор  йшов   тут  прямо   і  вгору,  до<br />
двостулкової  брами.  Орки, котрі несли бранця, вже  увійшли; під грубий спів та<br />
дзенькіт гонгів Горбаг і Шаграт теж переступили поріг.</p>
<p>
Сем заволав, замахав Жалом, але слабкий його голос потонув у іншому  шумі. Ніхто<br />
не  помітив його.  Ворота  з брязкотом  зачинилися:  бумм! Заскреготіли  залізні<br />
петлі. Сем з розмаху кинувся на окуті залізом стулки і впав, мов підкошений. Він<br />
лежав  непритомний під ворітьми вежі  орків, один, у  темряві.  Залізо  і камінь<br />
відняли в нього Фродо — беззбройного і безпорадного бранця прислужників Ворога.</p>
<p>
<br />
</p></section></body></FictionBook>